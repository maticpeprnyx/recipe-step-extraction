Cibuli oloupeme a nakrájíme nadrobno. Česnek oloupeme a nakrájíme na plátky.
Mrkev a brambory oloupeme a nakrájíme na kostičky. Medvědí česnek omyjeme a nahrubo nakrájíme.
Z kadeřávku vykrojíme tuhá vnitřní žebra a listy nakrájíme na kousky.
V hrnci rozpustíme kousek másla, přidáme cibuli a mrkev a necháme orestovat. Pak přidáme kostičky brambor, kadeřávek a česnek a krátce restujeme.
Pak zalijeme vodou, přidáme vývar, sůl, pepř a drcený kmín. Když jsou brambory skoro měkké, přimícháme nahrubo nakrájený medvědí česnek a dovaříme doměkka.
Z polévky odebereme asi dvě naběračky zeleniny a dáme je stranou. Zbytek rozmixujeme ponorným mixérem.
Odloženou zeleninu vrátíme zpět do hrnce, polévku dochutíme smetanou a majoránkou a můžeme vypnout.
Podáváme s kostičkami opečeného pečiva.
