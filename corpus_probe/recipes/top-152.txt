Na jemně pokrájeném špeku (nebo oleji, chceme-li polévku bezmasou) osmažíme drobně pokrájenou cibuli lehce dozlatova. Přisypeme očištěnou, na nudličky pokrájenou hlívu a papriku, drcený kmín a dále smažíme do jejího povadnutí.
Poté přidáme mletou papriku (klidně v kombinaci sladká a pálivá), strouhaný česnek, protlak a mouku a ještě krátce smažíme. Po osmažení vmícháme na kostičky pokrájené brambory, přilijeme cca litr vývaru, promícháme a vaříme do změknutí brambor.
Ke konci vaření dochutíme dle vlastní chuti solí, pepřem, majoránkou, případně dolijeme dle potřeby vývarem a můžeme podávat, nejlépe s čerstvým chlebem či pečivem. Polévku můžeme dozdobit čerstvě nasekanými bylinkami (petrželka, libeček...).
