Vychladlé oloupané brambory nastrouháme na jemném struhadle do mísy, přidáme vejce, osolíme dle chuti a promícháme. Pak dle potřeby přidáme mouku, tolik, abychom vytvořili vláčné těsto, které na pomoučněném stole půjde dobře válet. Množství mouky se může lišit podle druhu brambor.
Oloupanou cibuli drobně pokrájíme a osmažíme dozlatova na lžíci sádla. Přidáme pokrájené maso, dochutíme a necháme zchladnout. Kdo chce, může naplnit taštičky pokrájeným pečeným masem.
Na pomoučněném stole vyválíme těsto na cca půlcentimetrový plát, ze kterého hrnkem vykrájíme kolečka. Do jejich středu rozdělíme zchladlou náplň, okraje přehneme a přitiskneme k sobě.
Připravené taštičky naházíme do vroucí vody a od vyplavání vaříme cca 3 minuty. Doporučuji jednu vyndat a vyzkoušet. Pokud bude hotová, cedníkem vyndáme všechny.
Podáváme s dozlatova osmaženou cibulkou, kysaným nebo dušeným zelím, se špenátem...
