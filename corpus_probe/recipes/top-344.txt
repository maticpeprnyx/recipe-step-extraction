Připravíme větší bábovkovou formu, otvor v prostředku zakryjeme alobalem, který pomastíme.
Do misky nalijeme olej, přidáme nasekané bylinky, prolisovaný česnek, osolíme, opepříme a promícháme. Marinádou potřeme kuře zvenčí i zevnitř a necháme chvilku odležet.
Mezitím oloupeme brambory a cibuli a nakrájíme na kousky. Dýni rozkrojíme a vyndáme jen semínka, hokaido se loupat nemusí. Nakrájíme také na kousky.
Všechnu zeleninu vložíme do formy, zalijeme zbytkem marinády a promícháme.
Na střed bábovky napíchneme kuře - nepodléváme.
Pečeme na horkovzduch na 170 °C podle velikosti kuřete asi 45 minut až hodinu. V průběhu pečení formou alespoň 2x otočíme, aby se nám opekla rovnoměrně kůžička do křupava.
Posypeme čerstvými bylinkami a podáváme. Můžeme na závěr přidat kousek čerstvého másla.
