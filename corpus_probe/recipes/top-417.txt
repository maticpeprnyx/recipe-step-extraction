Cukr, olej a vejce v míse dobře rozšleháme, přidáme rozmačkaný banán a na jemno nastrouhanou mrkev. Přisypeme mouku smíchanou s práškem do pečiva, skořici a mleté oříšky.
Promícháme. Vylijeme na vymazaný a vysypaný plech, pečeme při 175°C cca 30-35 minut.
Po vychladnutí potřeme krémem (vyšlehaná smetana s vanilkovou dření a opatrně vmíchaný tvaroh) a posypeme drcenými ořechy. Necháme ztuhnout v chladu. Já ještě nakonec pokapala hořkou čokoládou.
