Do mísy nasypte mouku, uprostřed udělejte důlek. Do něj rozdrobte droždí, zasypte cukrem a zalijte teplou vodou. Překryjte mísu utěrkou, položte na teplé místo a nechte vzejít kvásek. Bude to trvat asi 15 minut.
Do mísy přidejte žloutek, sůl, olej a zpracujte těsto. Nejlépe se vám bude propracovávat na pracovní ploše. Vraťte do mísy a nechte kynout alespoň 45 minut. Během kynutí propracujte.
Ve vysoké nádobě promixujte ingredience na pesto.
Těsto vyválejte na plát cca 30 x 35 cm. Potřete pestem a stočte na délku do rolády. Spoj nechte vespod a zvrchu rozkrojte napůl po celé délce. Stočte části do copu. Přesuňte do chlebíčkové formy vyložené pečícím papírem.
Vložte do trouby předehřáté na 180 °C. Pečte 45 minut.
