Bebe sušenky jsem rozdrtila v mixéru a promíchala je s rozpuštěným máslem. Sušenkovou drť jsem natlačila do připravené formy. Korpus jsem nechala hodinu tuhnout v lednici.
V misce jsem smíchala tvaroh, zakysanou smetanu, arašídové máslo a cukr. Dobře vymíchaný krém jsem natřela na připravený ztuhlý korpus.
Cheesecake jsem nechala tuhnout v lednici alespoň 6 hodin.
Pekanové ořechy jsem nalámala na menší kousky a opražila na suché pánvi. Třtinový cukr jsem smíchala s vodou v kastrůlku se silnějším dnem a na mírném plameni nechala zkaramelizovat – trvalo to cca 7-10 minut. Během vaření karamelu nesmíte míchat!
Ořechy jsem přesunula na plech s pečícím papírem a zalila horkým karamelem. Směs jsem nechala úplně vychladnout, a až poté jsem je nalámala na malé kousky. Nakonec jsem cheesecake ozdobila karamelovými pekany.
