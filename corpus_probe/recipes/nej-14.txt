Mléko zahřejeme, přidáme cukr a sušené droždí. Necháme vzejít kvásek a pak přidáme ostatní suroviny. Důkladně promícháme a vyhneteme hladké těsto, které rozválíme do obdélníku.
Do středu navrstvíme tvaroh vymícháný s vajíčkem a špetkou soli, poklademe plátkový sýr a šunku nebo slaninu. Kratší konce přeložíme do středu a boky nakrájíme na proužky (cca 1,5 cm široké).
Začneme je střídavě překládat jeden přes druhý a celý chlebíček přendáme na papírem vyložený plech na pečení.
Necháme 15 minut stát/kynout (nezapomeneme zakrýt bavlněnou utěrkou, aby těsto nevyschlo) a pak celý povrch potřeme rozšlehaným vajíčkem.
Pečeme v předem vyhřáté troubě při teplotě 220 stupňů do zlata.