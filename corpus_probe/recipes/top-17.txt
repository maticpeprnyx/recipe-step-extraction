Kuřecí řízky pokrájíme na menší kusy, osolíme opepříme, přidáme nastrouhaný nebo rozetřený česnek, lžíci oleje a promícháme. Necháme v talíři odležet. Mezitím oloupeme brambory a připravíme smetanovo-sýrovou zálivku tak, že rozšleháme vejce, která rozmícháme se smetanou a následně i s nastrouhaným sýrem. Přidat můžeme i nasekané bylinky dle chuti.
Česnekové kuře smícháme se smetanovo-sýrovou zálivkou a nandáme do zapékací mísy, vymazané máslem nebo vyložené pečícím papírem. Mezi maso a na něj naskládáme pokrájené brambory, zaklopíme a vložíme do předehřáté trouby na 200 stupňů. Pečeme cca 45 minut. Před koncem pečení odklopíme a dopečeme do barvy. Zapékat můžeme i v remosce.
Podáváme se zeleninovým salátem nebo čerstvou zeleninou.