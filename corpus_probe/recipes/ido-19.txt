Mouku se změklým máslem, tukem, špetkou soli a třemi lžícemi vody zpracujeme na hladké těsto, ze kterého uděláme bochánek. Přikryjeme ho utěrkou a necháme asi 1 hodinu odležet. Potom těsto rozválíme a vyložíme jím dvě vymazané nízké koláčové formy.
Slaninu nakrájíme na kostičky, na pánvi rozpustíme a společně s nakrájenou cibulí orestujeme dozlatova. Osmaženou cibuli se slaninou necháme mírně zchladnout a pak rozložíme na těsto do forem.
Smetanu rozšleháme s vejci a taveným sýrem, ochutíme pepřem a solí a nalijeme na cibulovou směs. Povrch posypeme najemno nakrájenou pažitkou a kousky rajčat.
Koláč vložíme do vyhřáté trouby a pečeme při teplotě 180 °C dozlatova. Podáváme teplý, ale chutný je i studený.
