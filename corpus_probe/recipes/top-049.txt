Kuřecí prsa nakrájíme na menší kousky nebo na nudličky. Osolíme, posypeme kořením a restujeme je na oleji doměkka.
Žampióny očistíme a hlavičky nakrájíme na plátky.
Na rozehřátém másle je pomalu restujeme asi 5 minut, poté je podlijeme vodou, přidáme sůl a kmín a dusíme do změknutí.
Ve smetaně rozmícháme mouku a pokrm zahustíme. Za stálého míchání důkladně pozvolna provaříme a odstavíme. Hustotu omáčky případně v průběhu varu upravíme přidáním vody.
Na talíř nalijeme hustou omáčku a posypeme orestovanými masovými nudličkami.
Nejvhodnější přílohou jsou knedlíky z bílého pečiva, mohou být i těstoviny.
