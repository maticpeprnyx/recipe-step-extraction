Čočku propláchneme a necháme okapat. Mrkev oloupeme a nastrouháme nahrubo. Jarní cibulku a chilli papričku očistíme a vše pokrájíme na kolečka.
V hrnci rozehřejeme olej a orestujeme na něm mrkev, jarní cibulku i čočku. Vše zalijeme horkým vývarem a vaříme přibližně 15 minut. Červená čočka měkne rychle i bez předchozího namáčení.
Uvařenou polévku rozmixujeme. Zjemníme ji smetanou na vaření a dochutíme solí a pepřem. Polévku rozdělíme do talířů, posypeme chilli papričkou a ještě doplníme lžičkou zakysané smetany.
