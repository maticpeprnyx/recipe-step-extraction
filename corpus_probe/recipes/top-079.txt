Krevetkám (rozmraženým a osušeným) uřízneme ocásky, pokud seženeme čerstvé, tím lépe, solamyl rozmícháme s vodou, lehce osolíme, krevetky pomažeme solamylovou omáčkou a necháme v chladu minimálně hodinu marinovat.
Ve woku rozpálíme cca 3 lžíce rostlinného oleje a krevety minutu smažíme z obou stran. Ne déle, poněvadž bychom z nich měli gumu, neboli pryž. A to nechceme. Osmažené krevety odložíme na papírovou utěrku, abychom se zbavili přebytečného tuku. Pokud nám v pánvi zbylo hodně oleje, vylijeme ho.
Cibulku, chilli papričku (feferonku), česnek a zázvor nasekáme na co nejjemněji. Vhodíme do pánve, přidáme všechny ostatní ingredience určené na omáčku, krátce provaříme, přidáme osmažené krevety a vše asi minutu prohřejeme.
Podáváme s opečenou bagetou, dozdobíme nasekanými lístky koriandru. Ten jsem nesehnala, takže jsem dala plocholistou petržel.
