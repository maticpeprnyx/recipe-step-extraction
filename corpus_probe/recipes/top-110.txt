Fenykl očistíme, rozdělíme na dílky, (lístky necháme stranou), dáme na menší plech, zakápneme trochou oleje, mírně osolíme a dáme do vyhřáté trouby. Pečeme cca 20 minut.
Pomeranče důkladně omyjeme, z jednoho naškrábeme kůru na jemné nudličky a z obou vylisujeme šťávu.
V hlubší pánvi rozehřejeme olej, vložíme prsa nakrájená na menší plátky, osolíme, opepříme a opečeme dozlatova. Maso vyndáme a udržujeme v teple.
Do výpeku přidáme pomerančovou kůru, zalijeme vínem, necháme ho téměř vyvařit, přilijeme pomerančovou šťávu, přidáme med, pomerančovou marmeládu a krátce povaříme.
Díky marmeládě by měla omáčka mírně zhoustnout, jestliže se tak nestane, zahustíme lžičkou Solamylu rozmíchanou v trošce vody a znovu krátce povaříme.
Servírujeme s pečeným fenyklem a na talíři ozdobíme fenyklovými lístky. Jako přílohu doporučuji bramborovou kaši.
