Čerstvě uvařený vývar a nebo vývar zmražený přivedeme k varu.
Mrkev, celer a petržel očistíme, nakrájíme na menší kostičky a dáme do vývaru. Pozvolna necháme vařit, až je zelenina měkká.
Mezitím zvlášt v osolené vodě uvaříme polévkové nudle. Scedíme je a v cedníku je propláchneme studenou vodou. Necháme okapat.
Vývar ještě opepříme a po ochutnání, pokud je třeba, dosolíme. Můžeme dochutit i podle svých zvyklostí.
Na talíře rozdělíme těstoviny, zalijeme je velmi horkým vývarem a posypeme nasekanou petrželkou.
