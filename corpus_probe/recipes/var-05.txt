Následující ingredience pořádně smícháme dohromady: cukr, vajíčka, rozpuštěnou a vychladlou Heru, celý balíček perníkového koření, jedlou sodu, kakao, rum, skořici, kypřící prášek do perníku a med. Dále pak postupně přidáváme hladkou mouku a vypracujeme hladké těsto. Těsto necháme alespoň 1 den uležet v chladu.
Předehřejeme si troubu na 165 °C, připravíme si plech, který vyložíme pečícím papírem, a ve skleničce rozmícháme žloutek s vodou.
Připravíme si pracovní plochu, kterou pomoučníme a vyválíme si těsto. Těsto může být tlusté až 5 milimetrů. Vykrojené tvary vždy potřeme připraveným žloutkem a vykrojené tvary pokládáme na plech. Doporučuji co plech, to jeden styl tvaru.
Medové vánoční perníčky pečeme na 165 °C cca 11 minut.