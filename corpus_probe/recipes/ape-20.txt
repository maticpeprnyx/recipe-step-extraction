Do velkého hrnce vlijte dva litry vody, vložte omyté maso, osolte a přiveďte k varu.
Na mírném plameni ho povařte do změknutí (trvá to asi dvě hodiny). Pak vývar přeceďte a oberte maso. Vývar si můžete připravit i den předem; jen z něj před použitím seberte ztuhlý tuk.
V pánvi rozehřejte polovinu sádla či oleje a pět minut na něm opékejte řepu a kořenovou zeleninu, také nakrájenou na kostky.
Pak přidejte protlak a všechno přesuňte do hrnce s vývarem. V rendlíku si z mouky a zbytku tuku připravte jíšku a rozmíchejte ji do polévky.
Přisypte brambory, nakrájené zelí, bobkový list, pepř a rajčata.  
Polévku povařte přibližně čtvrt hodiny, tak, aby brambory změkly.
Na závěr ochuťte česnekem, octem a podle potřeby dosolte. Podávejte s kopečkem zakysané smetany.