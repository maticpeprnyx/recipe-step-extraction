Pokud se rozhodnete udělat si vlastní ozdoby, jako jsou medová plástev a čokoládové lanýže, doporučuji si je připravit den předem spolu s korpusy.
Troubu předehřejeme na 160°C a připravíme si dvě dortové formy vyložené pečicím papírem o průměru 18 cm.
V míse smícháme prosátou mouku, prášek do pečiva, skořici a jedlou sodu.
V druhé míse smícháme cukr s vejci a mixujeme společně do hladké pěny, přidáme olej a promícháme.
Postupně přimícháváme do vaječné směsi moučnou směs, mléko a nakonec i ořechy.
Těsto řádně promícháme, aby se všechny ingredience spojily.
Takto připravené těsto rozdělíme na dvě části – do jedné dáme o 20 g méně těsta, protože k ní budeme přidávat kakao.
Obě těsta nyní vlijeme do předem připravených forem.
Pečeme 50–60 minut.
Upečené korpusy necháme chvíli vychladnout a poté je vyndáme z forem.
Až korpusy zcela vychladnout, zabalíme je do igelitu či potravinářské fólie a necháme ideálně přes noc odpočinout v lednici.
Mascarpone vyšleháme s cukrem.
V druhé míse vyšleháme téměř do tuha šlehačku – nepřešlehejte, neboť se ještě chvíli bude šlehat s mascarpone.
Šlehačku tedy postupně přidáváme k mascarpone spolu s vanilkou a špetkou soli. Ještě chvíli směs šleháme, než se krém zcela spojí.
Krém uložíme na chvíli do lednice.
Odležené korpusy seřízneme tak, aby vrchní plochy byly zcela rovné a každý ještě rozřízneme na dva stejné pláty.
Korpusy budeme skládat na přeskáčku – světlý, tmavý, světlý, tmavý
Každý korpus nejprve polijeme připravenou silnou kávou a poté potíráme krémem. Položíme další korpus a lehce přitlačíme, aby se krém rovnoměrně rozprostřel i do stran (nevadí, když lehce z dortu vyteče, neboť ho budeme následně krémem zvenku potírat).
Takto postupujeme se všemi korpusy. Nezapomeňte potřít i poslední vrchní korpus kávou.
Nyní potřeme boky a vrchní část dortu krémem a uhladíme cukrářskou stěrkou.
Necháme dort vychladit a ztuhnout.
Těsně před podáváním: Ozdobíme dort medovými plástvemi, čokoládovými lanýži, živými květy a ořechy. Boky dortu ovineme snítky tymiánu.