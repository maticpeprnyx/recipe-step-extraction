Na masové kuličky nakrájíme cibuli najemno a smícháme ji s masem, solí a pepřem. Navlhčenýma rukama tvoříme kuličky. Necháme je odpočinout.
Cibuli a česnek nakrájíme nadrobno a necháme na oleji zpěnit. Přihodíme kuličky a opečeme je ze všech stran. Přidáme strouhanou kořenovou zeleninu a orestujeme s masem.
Přimícháme cukr, sůl, protlak a společně chvíli opékáme. Podlijeme trochou vody a dusíme 10–15 minut podle velikosti kuliček. Kdo chce, může část omáčky rozmixovat tyčovým mixérem. Omáčka se více zahustí.
Nakonec vsypeme fazole bez nálevu. Společně prohřejeme, dochutíme pepřem, chilli a oreganem podle chuti. Podáváme s chlebem, nebo jen tak.
