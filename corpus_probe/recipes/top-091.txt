Plech vyložíme pečicím papírem. Troubu rozpálíme na 200 °C.
Z listového těsta vyválíme na lehce pomoučeném stole plát a rozřízneme ho napůl.
Šunku nakrájíme na menší kostičky a sýry nastrouháme.
Jednu polovinu těsta potřeme olivovým olejem, posypeme šunkou a sýrem.
Přiklopíme druhou polovinou těsta a lehce přejedeme válečkem, aby se pláty těsta přilepily k sobě.
Pak pláty nakrájíme na proužky, potřeme je rozšlehaným vejcem, posypeme kmínem a hrubozrnnou solí, zatočíme několikrát do spirály a poklademe na připravený plech.
Pečeme v dobře rozehřáté troubě zhruba 10-12 minut.
