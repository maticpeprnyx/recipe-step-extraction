Kuře uvaříme ve vodě, necháme vychladnout a obereme. Kosti s kůží vyhodíme a libové maso nakrájíme nebo natrháme na malé kousky.
Na pánvi nebo menším kastrolu rozehřejeme olej a na nižším stupni osmažíme dozlatova oloupanou a nakrájenou cibuli, cca 15-20 minut. Přidáme česnek a mícháme, asi 1-2 minuty, aby se česnek nespálil. Následně zasypeme cukrem, římským kmínem, chilli, vše promícháme a po chvilce odstavíme z plotny.
Přidáme krájená konzervovaná rajčata, koriandr a protlak. Vše z pánve pak přemístíme do mixéru a rozmixujeme do hladké omáčky. Asi polovinu objemu omáčky odložíme a do zbylé půlky přisypeme natrhané kuře a asi 200 g nastrouhaného sýra. Promícháme.
Do jednotlivých tortill rozetřeme masovou omáčku a srolujeme. Takto nachystané tortilly přesuneme do vymazané zapékací formy a zalejeme zbytkem omáčky. Přikryjeme víkem nebo alobalem a vložíme do trouby vyhřáté na 250 °C, pečeme 15-20 minut).
Poté odkryjeme a tortilly posypeme zbylým sýrem. Můžeme také posypat čerstvou zelenou cibulkou. Dopékáme ještě asi 5 minut, dokud se sýr zela nerozteče.
