Cibuli a česnek nakrájíme na drobno, maso na větší kostky. Rozpustíme sádlo a cibuli orestujeme do zlatova. Přidáme česnek, zamícháme a přihodíme maso. Po chvilce orestování přisypeme papriku, kmín, sůl a pepř. Povidla, pokud jsou tuhá, zředíme trochou vývaru a přidáme k masu.
Nadrobíme chleba a zalijeme částí vývaru tak, aby byl zároveň s masem. Zbytek necháme na případné ředění. Vaříme mírným varem do měkka. Hlídáme a občas promícháme. Hotový guláš dochutíme kajenským pepřem, případně solí. Podáváme s chlebem nebo knedlíky.
