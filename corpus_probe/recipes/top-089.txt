Na velké pánvi rozpustíme polovinu másla s olejem a na mírném ohni restujeme 3 minuty nadrobno nakrájenou cibuli a posekaný česnek.
Přidáme houby nakrájené na plátky a restujeme další 3 minuty.
Vsypeme suchou (nepropláchnutou) rýži a dobře promícháme, aby se zrnka rýže obalila tukem.
Zalijeme vínem, necháme prudce odpařit, pak přidáváme po částech horký vývar.
Průběžně mícháme a teprve, až se tekutina vsákne, přidáváme další.
Vaříme na mírném plameni, mícháme a postupně přilijeme všechen připravený vývar, dokud jej rýže všechen nevsákne.
Rizoto je hotové, když je rýže měkká a krémovitá.
Nakonec přidáme zbytek másla, osolíme a opepříme. Dobře promícháme.
Na talíři posypeme oblíbenými čerstvými bylinkami a jemně nastrouhaným parmazánem.
