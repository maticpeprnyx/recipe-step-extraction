Špenát vložíme na 5 minut do vroucí osolené vody, scedíme, propláchneme studenou vodou a necháme okapat, poté ho zlehka zmáčkneme, aby se odstranila přebytečná tekutina a nasekáme ho na kousky.
Máslo promícháme, osolíme, přidáme prolisovaný česnek a nasekaný špenát. Vše důkladně smícháme a zabalíme do potravinářské fólie do tvaru válečku, který necháme ztuhnout v chladničce.
Do každého plátku masa uděláme ve vyšší části ostrým nožem opatrně kapsu. Ztuhlé máslo nakrájíme na čtyři slabší plátky a vložíme do připravených otvorů v mase. Každý plátek osolíme a obalíme postupně v mouce, rozšlehaných vejcích a nakonec ve strouhance.
Obalené plátky smažíme v rozpáleném oleji po dobu asi 10 minut, během smažení maso otáčíme a po usmažení necháme okapat na papírovém ubrousku. Podáváme například s mačkanými bramborami.
