Očištěné maso a zeleninu nakrájíme na menší kousky, cibuli na měsíčky, jarní cibulku nadrobno, ale zatím dáme stranou. V hluboké pánvi rozehřejeme olej a lehce orestujeme cibuli . Přidáme maso a za zvýšené teploty prudce opečeme dorůžova.
Přidáme nakrájenou zeleninu, rozmačkaný česnek a dle potřeby maličko podlijeme horkým vývarem nebo jen vodou. Přidáme protlak, cukr a koření dle chuti (lze použít jiné). Chviličku povaříme, ale zelenina by měla zůstat na skus.
Tortillové placky lehce potřeme majonézou, na ni dáme k jednomu kraji salátové listy, masovou směs a jarní cibulku. Srolujeme a lehce utáhneme, aby rolka držela a směs nevytékala. Podáváme překrojené na poloviny se zeleninovým salátem.
