Všechny druhy sýrů nastrouháme najemno a dáme do větší misky. Přidáme vegetu a smetanu a vše důkladně promícháme, až vznikne kompaktní sýrová hmota.
Papriku omyjeme, očistíme a nakrájíme na drobné kousky. Petrželku kudrnku opláchneme, necháme okapat a nasekáme najemno. Papriku a petrželku vmícháme do jedné čtvrtiny sýrové hmoty a tvoříme malé kuličky.
Sezamová semínka opečeme nasucho. Z části tvarohové hmoty uděláme kuličky a obalíme je ještě teplými sezamovými semínky.
Z třetí části sýrové hmoty vytvarujeme malé válečky, zabalíme je do proužku uzeného lososa a převážeme pažitkou.
Kuličky ze zbylé tvarohové hmoty obalíme v nasekaných nebo mletých oříškách a dozdobíme kouskem ředkvičky.
Všechny tvarohové "pralinky" vkládáme do papírových košíčků a můžeme dozdobit čerstvými bylinkami.
