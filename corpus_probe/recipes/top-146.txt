Do prosáté mouky a moučkového cukru přidáme máslo, žloutek, vanilkový cukr a citronovou kůru a vypracujeme těsto, které necháme asi hodinu odpočinout v chladnu.
Plech vymažeme tukem. Včas zapneme nahřívat troubu na 175 °C.
Na pomoučeném vále vyválíme asi 2 mm silnou placku, ze které pomocí tvořítek vykrajujeme tvary hvězdiček nebo kytiček.
Vykrájené tvary opatrně přenášíme na plech, který vložíme a pečeme dorůžova v dobře předehřáté troubě (elektrický sporák 175°C/plyn stupeň 2).
Hotové kousky po upečení a vychladnutí slepujeme rybízovou marmeládou nebo krémem dozdobíme barevnou polevou a cukrářskými ozdobami.
