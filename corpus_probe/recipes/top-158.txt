Listové těsto rozválíme na obdélníkový plát, který do poloviny posypeme dle chuti sladkou, pálivou nebo uzenou paprikou a posypeme nastrouhaným uzeným sýrem.
Neposypanou částí těsta zaklopíme posypanou část, těsto potřeme rozšlehaným vejcem a dle chuti posypeme buď solí a semínky dle chuti (sezamová, lněná, maková...) nebo kořením či kořenící směsí.
Naplněné těsto pokrájíme dlouhým nožem na slabší tyčinky (12-18 ks), které několikrát překroutíme a přeneseme na plech, vyložený pečícím papírem.
Pečeme v předehřáté troubě na 200 stupňů dozlatova.
Podáváme k pivu, vínu...
