Žloutky ušleháme s horkou vodou a moučkovým cukrem na hustou pěnu. Postupně přimícháme mouku smíchanou s ořechy a práškem do pečiva. Nakonec ručně vmícháme z bílků ušlehaný sníh.
Pečeme na plechu 36x30 cm vyloženým pečícím papírem. Kraje plechu zajistíme rámem na dorty nebo přehneme okraje pečícího papíru. Pečeme na 180´C asi 14 minut. Upečeme 3 korpusy. Ty necháme vychladnout, strhneme pečící papír a každý plát pokapeme rumem.
Spodní plát potřeme marmeládou a částí náplně, přiložíme druhý a opakujeme. Povrch potřeme zbytkem náplně a libovolně nazdobíme. Dáme ztuhnout do chladničky, nejlépe přes noc.
Příprava náplně: Vejce s cukry a kakao šleháme nad párou do zhoustnutí. Necháme vychladnout a pomalu přidáváme do ušlehaného másla.
