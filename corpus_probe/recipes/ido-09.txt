Omytý lilek a rajčata společně s hermelínem nakrájíme na plátky. Nakrájená rajčata i lilek osolíme, opepříme a pokapeme olivovým olejem. Opečeme je na pánvi z obou stran. Lilek opékáme minimálně 8 minut z každé strany, rajčata stačí jen 5 minut.
Plátky toastového chleba potřeme máslem, poklademe plátky opečených lilků, proložíme je plátky rajčat a navrch dáme nakrájený hermelín.
Cherry rajčátka omyjeme, rozpůlíme a poklademe je na obložené toasty. Dáme je na plech a zapékáme ve vyhřáté troubě při 220 °C asi 5 minut. Hotové toasty ozdobíme rukolou.
