Na rozpáleném oleji zpěníme cibulku a rozpůlený česnek, přidáme nastrouhanou mrkev a drobně nakrájený celer, chvíli smažíme.
Vyjmeme česnek. Mladé hovězí nebo libové vepřové maso nakrájíme na tenké plátky nebo umeleme, přidáme k zelenině a chvíli opékáme.
Přidáme protlak, osolíme a opepříme a zase chvíli smažíme, aby protlak zesládl. Zalijeme vínem, které necháme prudce odpařit.
Pak podlijeme vývarem nebo vodou a při mírné teplotě dusíme do měkka. Podléváme podle potřeby.
Podle návodu uvaříme špagety.
Scezené těstoviny promícháme se syrovým máslem a položíme na talíř.
Střed talíře vyplníme dušeným masem. Špagety posypeme strouhaným sýrem.
