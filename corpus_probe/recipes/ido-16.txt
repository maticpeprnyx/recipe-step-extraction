Klobásu rozdělíme na čtyři stejně velké části tak, že každý kousek nejdříve zakroutíme, aby se střívko upevnilo a neprasklo, a teprve poté odřízneme.
Každý kousek klobásy smotáme do šneka a upevníme špejlí nebo jiným dřevěným či kovovým napichovátkem.
Vejce s pivem a moukou rozšleháme v hladké těstíčko. Namočíme do něj smotané klobásy a obalíme ve strouhance. Pozvolna smažíme v rozehřátém oleji dozlatova.
Brambory uvaříme doměkka, oloupeme je a necháme krátce zchladnout. Pak je překrájíme na čtvrtky a osmahneme společně s cibulí nakrájenou na proužky v pánvi na trošce oleje. Podáváme se smaženými klobáskami.
