V rendlíku se silným dnem upražíme za stálého míchání zlatavý karamel. Zalijeme horkou vodou, necháme rozvařit. Pak přidáme strouhaná jablka a kousek skořice, zamícháme a jablka za občasného promíchání podusíme. Pak odstavíme a necháme důkladně vychladit. Je dobré udělat v předstihu, třeba i den předem.
Do vychlazených jablek vmícháme jogurt a pak ušlehanou smetanu. Předem vyndáme skořici.
Na výrobu použijeme zmrzlinovač a řídíme se návodem daného výrobku. Zmrzlina je hotová po cca 25 minutách a nebylo nutno ji nechávat domrazit v mrazničce.
