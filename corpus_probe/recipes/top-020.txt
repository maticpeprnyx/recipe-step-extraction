Každé prso překrojíme na 2 plátky. Trošku naklepeme, osolíme, opepříme a z jedné strany potřeme hořčicí. Listy kapusty dáme na několim minut do horké vody, aby změkly.
Na každý plátek masa si upravíme list kapusty, poklademe plátkem šunky a na konec plátku dáme špalíček sýra.
Zarolujeme do ruličky a pokud je třeba, sepneme párátkem a posypeme trochou grilovaného koření.
Ruličky opečeme ze všech stran na oleji, aby se zatáhly, podlejeme trochou vody a dáme péct do trouby na cca 50 minut.
Během pečení obracíme a poléváme výpekem. Pokud je třeba a chceme více šťávy, podlijeme ještě troškou vody.
