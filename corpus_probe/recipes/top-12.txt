Cizrnu namočíme do studené vody a necháme aspoň přes noc nabobtnat. Poté vodu vyměníme a vaříme až do změknutí. Pokud máte tlakový hrnec, je ten pravý čas ho využít, ušetříte tak hodně času. Vývar slijeme.
V hlubší pánvi rozehřejeme olej a necháme na něm zesklovatět nahrubo nakrájenou cibuli.
Zasypeme sladkou papriku a chvilku společně restujeme. Asi po 20 vteřinách zalijeme trochou vody a přidáme uvařenou cizrnu. Opepříme a společně podusíme.
Ztlumíme plamen, přidáme kysané zelí a prohřejeme. Nakonec smícháme s jogurtem a případně dosolíme.