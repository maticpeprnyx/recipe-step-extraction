Do hrnce s vodou (asi 2 litry) vložíme nakrájené oloupané brambory, nadrobno nakrájenou cibuli, nakrájené houby, kmín a bobkové listy. Osolíme a dáme vařit.
Když jsou brambory téměř měkké, zahustíme polévku smetanou, ve které důkladně rozmícháme mouku. Necháme ještě pozvolna vařit, až brambory změknou úplně.
Ke konci varu vmícháme rozkvedlaná vajíčka a drobně nakrájený kopr. Polévku odstavíme a dochutíme octem.
