Obě poloviny těsta rozválejte mezi dvě- ma archy pečicího papíru na 2 kruhové pláty o síle asi 4mm. Nezapomeňte těsto před válením z obou stran lehce poprášit moukou, aby se nelepilo k papírům.
Z jednoho plátu vyřízněte kruh o 1–2cm větší než horní průměr koláčové formy, kterou budete používat (forma by měla mít rozměry 18–20 cm). Pak použijte kulaté vykrajovátko o průměru 2 cm na vykrájení puntíkového vzoru. Mezi puntíky nechte zhruba 1cm odstup. Vykrájené puntíky používat nebudete, pouze dírkovanou pokličku. Tu i s papírem položte na tác či plech na pečení a uložte do lednice.
Druhým plátem těsta vyložte koláčo- vou formu. Těsto urovnejte, přitlačte do všech prohlubní a přesahy odkrojte. Dno propíchejte vidličkou. Uložte na asi 30 minut do lednice.
Troubu předehřejte na 180°C. Mascarpone promíchejte se žloutkem, moučkovým cukrem, mákem a vanilkou. Švestky vypeckujte a nakrájejte na tenčí plátky (minimálně na osminy). Ve větší míse je opatrně smíchejte s cukrem, kořením a škrobem. Vyndejte koláčový korpus z lednice a na dno rozetřete mascarpone. Potom koláč naplňte připraveným ovocem. Okraj těsta potřete vejcem a pak na vršek koláče opatrně položte vychlazenou vykrájenou pokličku z těsta. Stlačte okraje těsta k sobě a případný přesah odkrojte.
Povrch koláče potřete vejcem a posypte cukrem. Formu s koláčem položte na plech, vložte do trouby a pečte zhruba hodinu, nebo dokud není těsto krásně zlaté. Před podáváním nechte minimálně 30 minut chladnout.