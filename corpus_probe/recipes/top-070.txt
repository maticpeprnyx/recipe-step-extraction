Kuřecí maso nakrájíme na nudličky, osolíme, opepříme a poprášíme Solamylem.
V misce smícháme sójovou omáčku, worcester, olej a sušený zázvor. Maso v misce promícháme se vzniklou marinádou. Polovinu pórku nakrájíme na kolečka a promícháme s naloženým masem, necháme odležet.
V pánvi rozehřejeme máslo s olejem, maso zprudka orestujeme, aby nestihlo pustit šťávu. Restujeme pouze pár minut, aby se maso delší tepelnou úpravou nevysušilo. Před odstavením z ohně přidáme druhou polovinu pórku, který jsme nakrájeli na kolečka. Podle chuti můžeme dosolit.
Chutnou přílohou jsou opékané brambory.
