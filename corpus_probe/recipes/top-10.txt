Mléko svaříme s olejem a solí, pak stáhneme plamen a vsypeme naráz všechnu mouku. Mícháme, dokud se těsto nepřestane lepit na stěny a pak odstavíme.
Necháme prochladnou, pak vmícháme dva žloutky a na prkénku, které lehce pomoučíme hrubou moukou, zpracujeme těsto.
Rozdělíme je na dvě poloviny a z každé vytvoříme 12 kuliček. Ty zploštíme, vytvoříme kolečka (nebo oválky, jak to vyjde) a do každého zabalíme jednu celou, nevypeckovanou meruňku.
Knedlíky pak po šesti házíme do lehce osolené vody a když vyplavou, dáme jim ještě asi tři minutky. Pak je vyjmeme a podáváme.
Můžeme je podávat s oslazenou zakysanou smetanou. Kdo chce, přidá navrch ještě moučkový nebo skořicový cukr a polije rozpuštěným máslem. Lze použít i tvrdý strouhaný tvaroh. Ale i mletý mák s moučkovým cukrem je moc dobrý. 