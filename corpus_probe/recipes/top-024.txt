Droždí rozmícháme ve vodě, aby se rozptýlilo opravdu rovnoměrně. Přidáme zbytek surovin a vymísíme těsto, které necháme asi 30-45 minut kynout.
Vykynuté těsto propracujeme, rozdělíme na 16-20 dílků a do každého kousku těsta zabalíme čtvereček Hermelínu.
Dobře uzavřeme, vrch balíčku lehce smočíme v misce s trochou vody a mokrou stranou oválíme v sezamu. Na plech ukládáme spojem dolů, sezamem nahoru.
Necháme asi 20 minut dokynout a upečeme ve vyhřáté troubě (190°C/10-15 minut). Pokud tuhle pralinku“ před pečením místo ve vodě smočíte v rozšlehaném vejci, chytí v troubě dříve barvu a sezam bude ještě lépe držet.
