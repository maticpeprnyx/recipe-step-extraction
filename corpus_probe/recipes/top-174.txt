Růžičky brokolice ponoříme na 3 minuty do vroucí vody. Poté je necháme ochladit v misce se studenou vodou a dáme na cedník okapat.
Cibuli a bílé části lahůdkové cibule nakrájíme na půlměsíčky, zelenou část na tenká kolečka. Část zeleného odložíme stranou.
Brambory nakrájíme na malé kostičky, okapanou brokolici na drobnější kousky.
Špek nakrájíme nadrobno a v kastrolu, nebo hlubší pánvi ho společně s cibulí 5 minut restujeme. Přidáme nakrájenou brokolici, brambory, kmín a worcestr. Malinko opepříme, promícháme a na silném plameni restujeme 3 minuty.
Do hrníčku postupně vyklepneme vejce, rozmícháme, mírně osolíme a vlijeme k zelenině. Zlehka mícháme, než se vejce srazí. Dle potřeby dochutíme.
Na talíři posypeme zelenou částí cibulky a nastrouhaným sýrem.
