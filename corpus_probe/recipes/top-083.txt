Pstruhy omyjeme, osušíme, posypeme bylinkovou solí, špetkou bílého pepře, utřeným česnekem a zakapeme citrónovou šťávou. Do břišní dutiny dáme sůl a kolečka cibule. Ryby necháme odležet nejméně dvě hodiny.
Do zapékací misky nalijeme horký vývar, ve kterém jsme rozpustili lžíci másla, přidáme nahrubo nastrouhanou mrkev a petržel, čerstvou petrželku a kolečka cibule z břišních dutin. Cibuli nahradíme plátky másla, ryby poskládáme do pekáčku a obložíme pokrájenými bramborami, potřenými česnekem. Pstruhy potřeme rozpuštěným máslem. Přikryjeme alobalem a vložíme do trouby, rozehřáté na 220-230°C. Pečeme 15 minut přikryté a potom ještě půl hodiny odkryté. Průběžně potíráme vývarem s máslem.
Mezitím v malém kastrůlku připravíme omáčku ze žloutků, lžíce másla a citrónové šťávy tak, že suroviny prošleháváme na mírné teplotě. Z pekáčku slijeme vývar se zeleninou, přidáme ho k omáčce ze žloutků, za stálého šlehání necháme zhoustnout a dochutíme solí.
