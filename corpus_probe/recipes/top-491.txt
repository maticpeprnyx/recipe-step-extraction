Těsto je velice snadné – v kefíru s cukrem rozmíchat droždí, přidat zbytek surovin, uhníst těsto a zavřené v plastovém boxu nebo v míse s víkem ho uložit kynout na 12-18 hodin do lednice.
Ráno těsto vyndáme z lednice, rozválíme na plech s pečícím papírem a než vykyne, přichystáme náplň: Za stálého míchání uvaříme v mléce krupici a hotovou kaši vyškrábneme do mísy, kde ji necháme dobře vychladnout. Zatím oloupeme řapíky rebarbory (zbavíme je nití“) a nakrájíme je na malé kousky, na sítu je spaříme horkou vodou a necháme okapat. Do kaše přidáme oba cukry, žloutky, citronovou kůru a skořici podle chuti, pak i tvaroh a dobře promícháme. Nakonec zlehka vmísíme sníh z bílků a okapanou rebarboru.
Náplň rozetřeme na rozválené těsto, posypeme mandlovými lupínky, necháme už jen dokynout a vložíme upéct do dobře vyhřáté trouby (190°C/30-40 minut). Hotový a vychladlý moučník pocukrujeme a nakrájíme na řezy.
