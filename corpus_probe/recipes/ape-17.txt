Troubu předehřejte na 220 °C a připravte si solnou krustu. V míse promíchejte mouku s hrubou solí, uprostřed udělejte důlek, přidejte vejce, přilijte 175 ml ledové vody a vypracujte těsto. Zabalte ho do potravinářské fólie a nechte 30 minut odpočívat v ledničce.
Steaky osolte a opepřete, potřete olejem a obalte v nasekaných bylinkách. Rozpalte pánev, vložte do ní maso a opékejte ho asi 5 minut ze všech stran, aby se zatáhlo. Potom vyjměte z pánve a nechte 10 minut odpočívat a chladnout.
Slané těsto rozdělte na dva stejné díly a na pomoučněném vále z něj vyválejte dva čtverce o délce strany 20 cm. Do středu každého z nich položte steak a pevně ho zabalte. Okraje těsta dobře přitiskněte a povrch potřete rozšlehaným vejcem. Vložte na plech vyložený pečicím papírem přeloženými okraji nahoru.
Pečte 18–20 minut pro stupeň rare, anebo déle, máte-li raději maso více propečené. Balíčky vyndejte z trouby a nechte 10 minut dojít. Rozlomte krustu, vyjměte maso a nakrájejte ho přes vlákno na silnější plátky. Podávejte se salsou z pomerančů a avokáda (viz Něco navíc) a s pečivem.