Játra vložíme na hodinu do kysaného mléka (můžeme vynechat).
Pak je osušíme, protkneme na nudličky pokrájenou slaninou a nakrájíme na plátky.
Potřeme je směsí mletého pepře, nového koření, hřebíčku, bobkového listu, nastrouhané cibule a v chladničce necháme hodinu uležet.
Zatím nesolíme.
Pak plátky obalíme ve strouhance a po obou stranách usmažíme v horkém oleji.
Teprve teď usmažená játra osolíme.
Ihned podáváme s brambory a zeleninovým salátem.
