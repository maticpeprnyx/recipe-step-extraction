Z lžíce mouky, vlažného mléka, droždí a lžičky cukru necháme vzejít kvásek.
V míse smícháme mouku s kváskem, cukrem, majonézou, žloutky a špetkou soli na těsto. Těsto přikryjeme utěrkou a necháme ho na teplém místě vykynout aspoň hodinu.
Potom z těsta vyválíme plát a pomocí skleničky vykrajujeme kolečka, která dáme na plech vyložený pečícím papírem nebo fólií a necháme ještě tak 30 minut kynout.
Vykynuté koblihy potřeme rozšlehaným vajíčkem a dáme do předehřáté trouby péct při teplotě 180°C do zlatova nebo pomocí špejle můžeme zkusit, zda se těsto na ni nelepí. Hotové vyndáme a ještě horké pocukrujeme.
