Kuskus vsypte do velké mísy a zalijte kuřecím vývarem, lehce promíchejte, přiklopte a nechte pět minut vstřebávat tekutinu.
Polovinu másla rozpusťte v pánvi a doměkka na něm osmahněte cibuli. Trvá to asi čtyři minuty.
Pak přidejte česnek a minutu opékejte. Dejte stranou. Nasekejte uzené mandle, pokud budete dávat piniové oříšky nebo "normální" mandle, opražte je na suché pánvi a přidejte je ke kuskusu, stejně tak jako cibuli s česnekem.
Přidejte švestky a petrželku nebo koriandr.
Dochuťte citronovou šťávou, hodně osolte a opeřete.
Do zchladlé směsi vyklepněte vejce a promíchejte.
Z potravinářské fólie odstřihněte obdélník o velikosti A4 a rovnoběžně s krátkými stranami na něj položte čtyři kusy kuchyňského provázku. Na něj naskládejte plátky slaniny (měly by se lehce překrývat).
Maso naklepejte na tloušťku jednoho centimetru, pořádně z obou stran osolte a položte na slaninu.
Ochucený kuskus rozložte na maso a po delší straně roládu zarolujte. Pomáhejte si tou folií.
Svažte připravenými provázky, přendejte do pekáče a dejte na dvě hodiny do lednice.
Troubu předehřejte na 180 °C.
Roládu poklaďte zbývajícím máslem, přikryjte alobalem a pečte 45 minut.
Alobal sundejte a pečte dalších 45–50 minut, aby bylo maso propečené a slanina křupavá. Já jsem na posledních 5 min. použila funkci "gril".
Nechte zchladnout.
