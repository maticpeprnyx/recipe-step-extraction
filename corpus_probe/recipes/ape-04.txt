Troubu předehřejte na 180°C. Kešú, arašídy a mandle rozprostřete na 2 plechy a pečte 15 minut dozlatohněda, v polovině promíchejte.
Až promícháte směs v troubě, nasypte do pánvičky cukr a vlijte 4 lžíce vody. Ohřívejte na mírném ohni za stálého míchání, až se cukr rozpustí. Mírně zesilte oheň a krouživým pohybem s pánvičkou směs promíchávejte (buďte opatrní, abyste se nespálili!), až začne bublat a promění se v sytě zlatý karamel. Pak ji odstavte, vlijte sezamový olej a rozptylte jej v karamelu krouživým pohybem.
Pak opatrně vmíchejte miso – pozor, karamel bude prskat. Vyjměte z trouby plech(y) a ořechy a mandle nasypte do velké žáruvzdorné mísy spolu s veškerými semínky a pepřem. Rychle je zalijte karamelem a rovnou přitom míchejte vařečkou, aby se směs rovnoměrně obalila karamelem – všechno by se mělo začít lepit dohromady a tvořit hrudky.
Vyškrabte na plech vyložený pečicím papírem a nechte vychladnout a zkřupavět. Pak rozdělte na hrudky a buď můžete směs hned jíst, nebo ji uchovávat až týden ve vzduchotěsné nádobě.