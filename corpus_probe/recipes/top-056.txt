Pokud nemáme, tak sirup připravíme tak, že krátce svaříme stejné množství vody a krupicového či krystalového cukru a necháme zchladnout. Doporučuji udělat více, třeba z 300 g cukru a 300 g vody. Je pak stále v chladničce k dispozici a dají se s ním sladit i studené nápoje, přidávat do různých zálivek atp.
Maliny očistíme, opláchneme a přes husté síto - cedník propasírujeme. Přidáme studenou vodu, cukrový sirup, kterého dáme podle chuti a taktéž citronovou šťávu podle chuti.
Připravenou tekutinu vlijeme do nižší plastové nádoby s víkem, vložíme do mrazničky a zhruba jednou za hodinu promícháme lžící, později vidličkou.
Granita se vyznačuje hrubozrnnými ledovými krystaly, tak mrznoucí směs nerozbíjíme moc najemno. Celková doba mražení je okolo 5 hodin. Pak už není třeba promíchávat.
