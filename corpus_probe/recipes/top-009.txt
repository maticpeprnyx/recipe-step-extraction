Na váhu dáme 2 lžíce kakaa a dovážíme do 90g mouku a prosijeme.
Bílky vyšleháme s cukrem. Za stálého míchání přidáme žloutky, po kapkách přidáme lžíci oleje.
Závěrem ručně vmícháme mouku s kakaem.
Těsto rozetřeme na plech vyložený pečícím papírem. Pečeme ve středně vyhřátě troubě asi 10 minut. Takto upečeme 3 pláty. Můžeme šlehat i dohromady a rozdělit na 3 plechy.
První plát dáme na podložku nebo na plech s čistým papírem, otočíme a sundáme pečící papír. Natřeme kiwi náplň, přiklopíme druhým plátem a ten potřeme polovinou krému dáme třetí plát a druhou polovinu krému. Krájíme na kostky a libovolně zdobíme.
Kiwi náplň: 7 kusů kiwi oloupeme (2 kusy si odložíme na zdobení) a nakrájíme na kostky, přidáme polovinu vody a uvedeme do varu. V druhé polovině vody rozmícháme Gustin a cukr a přimícháme k vařícímu ovoci a ještě necháme přejít varem. Vychladlé natřeme na korpus.
Smetanová náplň: Smetanu ušleháme dotuha. Čokoládu nastrouháme. Ztužovač vysypeme do mísy, přilijeme vodu a metličkou vyšleháme. K želatině přidáme jogurt a vymícháme. Nakonec zlehka vmícháme ušlehanou šlehačku a nastrouhanou čokoládu.
