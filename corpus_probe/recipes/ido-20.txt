Jablko omyjeme, osušíme a odřízneme horní část i se stopkou. Poté opatrně vykrojíme jádřinec. Mrkev oloupeme, omyjeme a vsadíme ji do jablka tak, aby tvořila "kmen" stromku.
Některá párátka trochu seřízneme a postupně je zapícháme do mrkve tak, aby na vrchu byla párátka nejkratší a dole nejdelší.
Drobnější ovoce omyjeme, kiwi oloupeme a nakrájíme na kousky. Pak ho napícháme na párátka. Karambolu očistíme a nakrájíme ji na plátky. Silnější kousek hvězdičky připevníme navrch mrkve a zbylými plátky dozdobíme stromeček. Nakonec můžeme ovoce potřít šťávou z citronu nebo dortovým želé, aby nezhnědlo.
