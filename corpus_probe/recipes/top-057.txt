Žampiony očistíme a nastrouháme na hrubo. Cibuli nakrájíme na drobno, chléb nadrobíme. Stroužky česneku oloupeme a utřeme.
Maso smícháme se žampiony, vejcem, cibulí, rozdrobeným chlebem, česnekem a mlékem. Přidáme mletou papriku, kmín, sůl a pepř dle chuti. Směs znovu zamícháme.
Tvoříme ploché karbanátky a obalíme ve strouhance. Smažíme v rozehřátém tuku z obou stran.
Podáváme s různě upravenými brambory nebo jen s chlebem a zeleninou.
