Brambory i se slupkou důkladně omyjeme a nakrájíme na čtvrtky. Vložíme do misky, lehce posypeme grilovacím kořením, pokapeme olejem a promícháme. Pokud grilovací koření obsahuje málo soli, tak ještě lehce dosolíme a opět promícháme.
Maso nakrájíme na kousky a lehce osolíme a okořeníme. Cibuli oloupeme a nakrájíme na silnější proužky.
Plech lehce potřeme olejem, nebo vyložíme alobalem. Na něj rozprostřeme z misky brambory a vrstvíme maso, na kousky nakrájenou anglickou slaninu nebo špek, klobásu nebo kabanos. Navrstvíme hodně cibule a opět posypeme grilovacím kořením.
Zakryjeme alobalem a dáme do trouby na 200 °C asi 60 minut péct.
Na posledních 10 minut odkryjeme alobal a necháme dopéct dozlatova.
Hotové ražniči můžeme podávat se zeleninovým salátem nebo oblohou.
