Cibuli oloupeme a nakrájíme na kostičky. Brambory oloupeme a společně se zeleninou nakrájíme na kostičky. Stroužky česneku oloupeme a utřeme.
V hrnci rozehřejeme sádlo, vložíme cibuli, kterou necháme zesklovatět.
Pak vložíme veškerou zeleninu, vše osmahneme, vsypeme mouku, promícháme, zalijeme vodou, přidáme houby, brambory, kmín a Masox.
Vaříme asi půl hodiny, dokud zelenina nebude měkká, pak dochutíme majoránkou, utřeným česnekem, solí, pepřem.
Do polévky můžeme dát vařit vepřové uzené koleno nebo žebírka nebo na kostičky nakrájený a na sádle osmažený salám.
