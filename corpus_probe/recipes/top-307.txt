Cukety nastrouháme na tenké plátky - pomocí zeleninové škrabky nebo elektrického nářezáku. Dáme je do misky, zakapeme olivovým olejem, protřeseme a necháme 10 minut odležet.
Potom jednotlivé plátky opečeme na rozpálené suché pánvi dohněda a odkládáme do jiné misky.
Do pánve po opékání dáme anglickou slaninu, nakrájenou na co nejmenší kostičky, orestujeme dohněda, přidáme prolisovaný stroužek česneku, necháme rozvonět a vše vsypeme k cuketám.
Osolíme, zakapeme citrónovou šťávou, opepříme, zasypeme parmazánem a opatrně promícháme. Podáváme buď vlažné, nebo naopak vychlazené s opečeným bílým pečivem.
