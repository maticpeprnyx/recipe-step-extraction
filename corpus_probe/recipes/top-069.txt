Nakrájenou cibuli a kořenovou zeleninu osmažíme na kousku sádla, přidáme chilli papričku, koření, které se v horkém tuku rozvoní.
Pak přidáme nakrájenou klobásu (já přidal i lahůdkový párek), kysané zelí, které také mírně restujeme, zaprášíme sladkou paprikou a podlijeme vývarem (já použil hovězí).
Mám rád zelí křupavé, proto jsem po pěti minutách varu přidal oloupané a na kostičky nakrájené brambory, pokud je potřeba, tak podlijeme a vaříme do změknutí brambor. Nakonec osolíme, opepříme, přidáme nasekaný libeček, petrželku a vmícháme smetanu. Zahušťovat není potřeba, zahustí cibule a smetana.
