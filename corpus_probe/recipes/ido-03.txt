V kastrolu rozpustíme máslo a lehce na něm orestujeme mouku. Za stálého míchání po částech přilijeme mléko a omáčku prováříme alespoň 15 minut do zhoustnutí. Hotový bešamel odstavíme a necháme zchladnout.
Sýr nastrouháme. Jablka omyjeme, jedno oloupeme, zbavíme jádřince, nakrájíme na malé kostičky a pokapeme citronovou šťávou. Sýr i kostičky jablka a žloutky vmícháme do bešamelu. Ochutíme ho solí, pepřem a muškátovým oříškem; nakonec ho nadlehčíme sněhem z bílků.
Směsí naplníme do 3/4 vymaštěné zapékací mističky. Dáme je do pekáče a podlijeme vodou - měla by sahat asi do poloviny misek. Pekáč vložíme do vyhřáté trouby a suflé pečeme při 220 °C asi 20-30 minut. Po upečení je necháme asi 5 minut stát, pak je nožem uvolníme a vyklopíme. (Nebo je můžeme servírovat v miskách.) Suflé podáváme se zbylým, pokrájeným jablkem a listovým salátem pokapaným zálivkou z citonové šťávy, oleje, medu a soli. Pokrm ozdobíme rajčátkem a pepřem.
