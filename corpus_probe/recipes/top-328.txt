V polovině vlažného mléka namočíme sušené droždí. Do mísy v robotu prosejeme mouku, přidáme sůl a cukr a promícháme. Vejce vyklepneme do druhé poloviny mléka a rozšleháme, směs nalijeme do mísy k mouce a zaděláme těsto. Do zadělaného těsta vmícháme měkké máslo – nesmí být rozpuštěné! Pak zakryjeme folií a necháme kynout. Těsto musí zdvojnásobit objem.
Vykynuté těsto rozdělíme na tři díly, vyválíme prameny a upleteme cop. Briošku můžeme péct na plechu, ale když ji dáme do formy, bude vyšší. Formu vytřeme máslem.
Opět necháme vykynout. Pak ji opatrně natřeme pomocí štětečku rozšlehaným žloutkem se smetanou.  Vložíme do předem vyhřáté trouby a pečeme na 180 C, asi 35-40 minut podle trouby. Hotovou vyjmeme z formy a necháme vychladnout na mřížce. S marmeládou chutná skvěle.
