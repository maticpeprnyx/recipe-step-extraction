Květák rozebereme na růžičky, mrkev a celer na kostičky. Vše uvaříme ve slané vodě na skus. Pokud dáme mražený hrášek, přidáme ho chvíli před koncem vaření.
Vychlazený květák nasekáme na drobnější kousky a salám s okurkami také. Vše dáme do mísy, přidáme majonézu, hořčici a dochutíme zbývajícími surovinami.
Salát necháme vychladit a podáváme jako přílohový, s pečivem nebo jako samostatné jídlo. Salát se může obměnit přidáním jarní cibulky nebo třeba sýru.
