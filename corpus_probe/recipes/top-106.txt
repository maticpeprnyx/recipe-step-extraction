Nejdříve připravíme nálev. Svaříme vodu, ocet, cukr, sůl, Deko a pokud chceme, tak přidáme i nasekané chilli papričky. Nálev necháme vychladnout.
Zelí nakrouháme a dáme je do větší nádoby. Mírně posolíme a počkáme až zvláční.
Papriky očistíme, vykrojíme stopky a vnitřky zbavíme semen.
Zelím opatrně naplníme papriky až po okraj.
Naplněné papriky naskládáme do umytých a čistých sklenic. Do jedné sklenice o objemu 7 dl se vejdou zhruba 3–4 papriky, podle velikosti paprik.
Papriky zalijeme nálevem, okraje sklenic otřeme a zavíčkujeme.
Sterilujeme 30 minut při teplotě 90 °C.
