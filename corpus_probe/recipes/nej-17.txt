Maso nakrájíme na plátky, ty naklepeme a okořením kořením na steaky. Do pánve nalijeme olej a maso na něm opečeme z obou stran. Poté dáme maso stranou. Až trochu vychladne, nakrájíme ho na proužky.
Do výpeku z masa přilijeme smetanu a asi 5 minut povaříme. Poté tekutinu slijeme do mističky a smícháme ji s francouzským dresinkem. Získáme tak chutný dresink, kterým budeme potírat tortilly.
Okurku nastrouháme na struhadle na plátky, rajčata na kostičky, pekingské zelí na proužky a polníček párkrát překrojíme. Vše smícháme v míse, osolíme a opepříme.
Tortillu si dáme na pracovní plochu, pomažeme ji připraveným dresinkem, na to nasypeme zeleninu (pozor, zelenina ztratí vodu, na tortilla se snažíme dát jen zeleninu bez vody, aby se nerozmočila) a nakonec naskládáme pár kousků. Tortillu zatočíme (návod je na každém obalu od tortill). Stejně pokračujeme se zbylými pěti tortillami.
Rozpálíme si pánev a každou tortilu na ní nasucho opečeme – výsledkem bude to, že tortilla bude křupavější a bude lépe držet tvar.