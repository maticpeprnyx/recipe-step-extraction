Na trošce oleje osmažíme drobně pokrájenou cibuli dosklovata. Cuketu nastrouháme na hrubém struhadle do mísy, osolíme, necháme pustit vodu a ještě ji vymačkáme. Po vymačkání budeme mít cca 300 gramů cukety, kterou dáme na osmaženou cibuli, mírně osolíme, dochutíme pepřem a kmínem a krátce podusíme pod poklicí za občasného promíchnutí. Cuketu nesmíme rozdusit na kaši, pouze na skus. Pak směs necháme zchladnout.
Do vychladlé podušené cukety přidáme jemně pokrájenou šalotku, rozetřený česnek, worcester, hořčici a kečup. Dle chuti můžeme ještě osolit, okořenit... Každý přidává ingredience dle vlastní chuti a zvyklostí, tak jak má rád a pokud místo kečupu přidáváme protlak nebo máme rádi v tataráku například kapary či okurčičky, můžeme je přidat klidně také. Prostě vše dle vlastních zvyklostí a chuti.
Pomazánku dáme na chvilku do chladna proležet, mezitím připravíme topinky osmažené na sádle či oleji, potřeme je česnekem nebo opečeme tousty, případně rozpečeme pečivo dle vlastní chuti.
