Brambory najemno nastrouháme, přidáme vejce, sůl, mouku a krupici a na pracovní ploše uhňácáme hladké nelepivé těsto (podle potřeby přidáme trochu mouky, ne moc, aby nebyly knedlíky příliš tvrdé).
Vyválíme velkou šišku, rozkrájíme na kolečka, trochu zploštíme plochou dlaní, naplníme na kostičky nakrájeným masem, ukoulíme knedlíky a vhazujeme do vroucí osolené vody.
Ode dna je vařečkou vždy nadzvedneme, aby nepřisedly ke dnu. Vaříme asi 15-20 minut.
Hotové vylovíme cedníkem a po mírném zchladnutí lehce potřeme olejem, aby se neslepily. A na vrch cibulka.