Do hlubšího hrnce dáme vařit vodu.
Uzeninu, rajče, papriku a cibulku velmi drobně nakrájíme a promícháme.
Do sáčku kápneme olej, sáček promneme mezi dlaněmi a vnitřek vysypeme nakrájenou petrželkou.
Pro snadnější plnění takto připravený sáček dáme do hrníčku. Na dno sáčku rozprostřeme polovinu nakrájených surovin. Opatrně vyklepneme vejce, osolíme a okořeníme.
Vejce posypeme druhou polovinou nakrájených surovin a sáček těsně nad náplní utáhneme do uzlíku. Na sáčku je dobré udělat ještě jednu smyčku, do které protáhneme vařečku, pro snadnější manipulaci.
Naplněný sáček vložíme do vroucí vody, plamen zeslabíme na minimum a vaříme 4-5minut.
Poté sáček vytáhneme, opatrně rozstřihneme a „hemenex“překlopíme na talíř.
Můžeme obložit čerstvou zeleninou a podávat s pečivem, nebo se smaženým hráškem (křupavá vložka do polévek).