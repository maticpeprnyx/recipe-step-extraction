Celer a mrkev očistíme a nastrouháme.
Cibuli nakrájíme a zpěníme na oleji, přidáme nastrouhanou zeleninu, orestujeme a zalijeme mlékem.
Okořeníme, přidáme rozmačkaný česnek a vaříme asi 20 minut, pak rozmixujeme.
Mezitím z másla a hladké mouky připravíme jíšku.
Rozmixovanou polévku zahustíme jíškou, kterou rozšleháme v trošce vody. Na studenou jíšku použijeme teplou vodu a na horkou jíšku vodu studenou. Necháme pozvolna cca 15 minut provařit a dochutíme citronovou šťávou. Konzistenci v průběhu vaření případně upravíme přidáním vody nebo mléka.
Podáváme s opečenou houskou a ozdobíme zelenou petrželkou.
