Husu umyjeme, osolíme, opepříme z venku i uvnitř. Posypeme trochou drceného kmínu.
Jablka oloupeme, nakrájíme na měsíčky, zbavíme jadřince a vložíme do husy.
Jeden pomeranč oloupeme, rozdělíme na dílky a vložíme do husy.
Husu dáme do pekáče, podlejeme vodou a pečeme pod poklicí cca 2 hodiny (podle velikosti), na 180°C, do měkka.
Druhý pomeranč umyjeme, ostrouháme z poloviny kůru a tu dáme do kastrolku.  Pomeranč potom oloupeme, rozdělíme na dílky, každý dílek oloupeme a nakrájíme na malé kousky. Takto nachystaný pomeranč přidáme ke kůře, společně s 2pl brusinkového kompotu a 150ml vody přivedeme k varu a za občasného míchání vaříme 15-20 minut.  Husu podáváme s vařeným bramborem, přelité pomeřančovou omáčkou, jako oblohu použijeme upečená jablka a pomeranč.
