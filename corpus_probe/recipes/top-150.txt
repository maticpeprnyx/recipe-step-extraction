Králíka si naporcujeme. Každý kousek okořeníme, opepříme a osolíme.
Naskládáme na sebe do misky, zakápneme olejem a posypeme česnekem nakrájeným na plátky.
Dáme odležet do lednice, nejlépe do druhého dne.
Mrkev a cibule si očistíme a nakrájíme na široké plátky, rozložíme na dno pekáčku, společně se špekem nakrájeným na kostky. Dále rozložíme porce králíka a na ně dáme plátky slaniny, podlejeme vodou, vínem a dáme zakryté do trouby na 200° C, pečeme asi 60 minut, odekryjeme a dopečeme.
Pokud je potřeba, podléváme vínem.
