Houby předem namočíme na 1-2 hodiny do studené vody, aby dobře nasákly tekutinu. Pohanku namočíme asi na 2 hodiny do vody.
Opranou pohanku, podobně jako rýži upravíme dušením /10-12 minut/.
Středně velkou cibulku zbavíme slupky, nakrájíme nadrobno a na sádle ji orestujeme. Do tohoto základu přidáme přecezené pokrájené houby a asi 20 - 25 minut dusíme.
Měkké houby přidáme do uvařené pohanky a ochutíme podle potřeby utřeným česnekem, solí, sušenou majoránkou a pepřem.
Připravíme si vhodný pekáček nebo ohnivzdornou misku, kterou vytřeme sádlem a vysypeme strouhankou.
Do pekáčku nebo misky přendáme směs a ve vyhřáté troubě vše zapečeme na cca 20 minut. Všechny chutě se pěkně a dokonale propojí. Můžeme servírovat.
