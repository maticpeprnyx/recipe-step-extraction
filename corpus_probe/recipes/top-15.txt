Na oleji a másle zpěníme cibulku, přidáme celer a krátce osmahneme. Pak přisypeme mouku, asi tři až čtyři minuty mícháme a postupně zaléváme studeným vývarem.
Do hrnce vložíme papriku, bobkový list, libeček a šalvěj. Provaříme a po 20 minutách, vyjmeme bobkový list, šalvěj a libeček a ponorným mixérem rozmixujeme. Vrátíme zpět na kamna a vmícháme hořčici.
Ve 200 ml mléka pak rozmícháme kysanou smetanu a přilijeme ji do polévky. Dochutíme kurkumou, solí a pepřem a podáváme se smaženými patronkami (viz poznámka) nebo ztraceným vejcem, zdobíme bylinkami.