Banány rozmačkejte a vyšlehejte se žloutky a olejem dohladka. Bílky s cukrem vyšlehejte do pevného sněhu. Do banánové směsi zašlehejte obě mouky smíchané s kakaem, sodou, práškem do pečiva a solí a přidejte i podmáslí. Nakonec ručně zapracujte sníh z bílků.
V pánvi rozehřejte olej, lžící tvarujte lívanečky a opékejte je z obou stran dozlatova.
Na krém: Arašídové máslo vyšlehejte s tvarohem a smetanou do hladkého krému. Podle chuti doslaďte javorovým sirupem.
V pánvi na mírném ohni opatrně rozehřejte a zkaramelizujte třtinový cukr. Banány nakrájejte na šikmé plátky a nasypte je na pánev ke karamelu. Opékejte z obou stran a přilijte smetanu, aby karamel trochu zjemnil.
Lívanečky navrstvěte na sebe, ozdobte je krémem, banány a nasekanými oříšky.