Bazalku zbavte zasucha všech případných nečistot, starých kvítků, lístků, breberek apod. Předpokládám, že bazalku nepěstujete někde, kde by se vám mohla nějak příliš zaprášit nebo jinak znečistit. Lístky pouze otrhejte a dobře prohlédněte, aby na nich nebyly žádné hnědé flíčky, díky nimž by se listy začaly v oleji kazit a plesnivět. Listy nekrájejte, pokud je chcete na menší kousky, jen je natrhejte.
Nastrkejte je do uzavíratelné sklenice a zalijte důkladně rostlinným olejem (samozřejmě můžete použít i olivový). Pokud máte rádi pikantní, vložte do sklenice i malou chilli papričku nebo celý stroužek česneku.
Sklenici uzavřete a uskladněte v lednici. Pokud budete odebírat listy a olej, vždy dbejte na to, aby bylo náčiní čisté.
