Maso nakrájíme na větší kostky, utřeme česnek se solí a vše vetřeme do masa. Kostky opepříme a bohatě posypeme celým kmínem. Vložíme do pekáče, podlijeme vodou a pomalu zakryté pečeme.
Mezitím si připravíme zelí, které rozpůlíme, zbavíme košťálu a nakrájíme na tenké, asi 5 cm dlouhé nudličky. Kedlubny oloupeme a nastrouháme na hrubém struhadle. Do většího hrnce dáme rozpustit vepřové sádlo a osmažíme na něm nadrobno nakrájenou cibuli. Poté přidáme nakrájené zelí, osolíme a podlijeme lehce vodou. Dusíme pod pokličkou do poloměkka. Poté přidáme celý kmín a nastrouhané kedlubny. Dusíme společně dále do měkka.
Jakmile je zelí hotové, dle chuti a potřeby zahustíme trochou světlé jíšky a případně dosladíme nebo okyselíme. Maso v polovině pečení zkontrolujeme, podlijeme, přidáme nakrájenou cibuli a pečeme do měkka. Podáváme s houskovým knedlíkem.
