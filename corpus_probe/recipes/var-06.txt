Červenou čočku propláchneme a dáme do hrnce. Zalijeme ji zeleninovým vývarem, přidáme rajský protlak a vaříme zhruba 25 minut, dokud nám čočka nenabyde a nezhoustne. 
Mezitím si na pánvi rozehřejeme olej, na kterém orestujeme nakrájenou cibuli a prolisovaný česnek. Cibuli s česnekem smažíme chviličku dozlatova. Hotovou kaši osolíme, opepříme a zamícháme do ní část opečené cibule s česnekem.
Zbytkem osmažené cibulky pak zdobíme hotovou čočkovou kaši přímo na talíři. 