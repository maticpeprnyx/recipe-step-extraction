Mouku prosejeme na vál, v hrnku rozšleháme vodu, žloutek, ocet a sůl, vlijeme do mouky, přidáme máslo a zpracujeme těsto. Důkladně ho zpracujeme a vyboucháme o vál.
Vytvarujeme do bochánku, přikryjeme nahřátým kastrůlkem necháme půl hodiny odpočinout.
Mezitím oloupeme jablka, nakrájíme je na plátky, připravíme strouhanku, cukr a skořici, máslo nakrájené na plátky i rozehřátý tuk.
Připravené těsto vyválíme na pomoučeném vále a pak ho rukama vytahujeme, až je tenké jako papír. Pokapeme ho tukem, posypeme strouhankou, obložíme jablky, posypeme cukrem a skořicí, přidáme ještě strouhanku a plátky másla. Závin stočíme a dáme na pomaštěný plech. Z uvedené dávky jsou záviny dva.
Upečeme v předehřáté troubě dozlatova, zbytkem másla povrch potřeme a pocukrujeme.
