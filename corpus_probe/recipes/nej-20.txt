Hovězí kýta omyjeme, osušíme a nakrájíme na plátky, které naklepeme. Naklepané plátky osolíme, opepříme a z jedné strany natřeme hořčicí /druhá strana se natře sama skládáním plátků na sebe. Cibuli nakrájíme na jemno.
Na pánvi plátky z obou stran zprudka opečeme, aby se maso zatáhlo a zůstalo šťavnaté a ukládáme je do tlakového hrnce. Ve výpeku opečeme cibuli /popřípadě přidáme ještě trochu oleje/ a přidáme ji k masu. Do pánve přidáme vodu, bujón a necháme přejít varem. Tlakový hrnec zavřeme a maso vaříme cca 30 min.
Po uvaření maso vyjmeme a omáčku zahustíme podle potřeby hladkou moukou rozmíchanou ve vodě. Necháme přejít varem a maso vrátíme do omáčky. Podáváme s rýží, bramborovou kaší, hranolkami nebo kroketami. Dobrou chuť.