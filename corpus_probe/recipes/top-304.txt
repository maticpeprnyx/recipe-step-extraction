Maso, brambory, mrkev a papriku pokrájíme na kostky.
Nejprve na oleji opečeme všechno koření. Když se rozvoní, přidáme maso a restujeme. Osolíme, vhodíme brambory a mrkev, podlijeme vodou nebo vývarem do výšky směsi, přiklopíme a dusíme 15 minut.
Pak přidáme papriku a posekaný česnek a ještě 5 minut provaříme. Dochutíme a při podávání posypeme čerstvým koriandrem. Samozřejmě kdo ho nemá rád, může posypat petrželkou.
