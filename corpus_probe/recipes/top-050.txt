Maso nakrájíme na porce a v pánvi na rozpáleném oleji maso ze všech stran opečeme. Pak lehce podlijeme (asi 100 ml vody) a dopečeme v troubě na 200°C asi 20 minut.
Chřest oloupeme a svážeme nití. Do kastrolu dáme asi 800 ml vody a víno. Dáme vařit a pak vložíme chřest. Vaříme asi 15 minut.
Pak chřest vyjmeme. Necháme asi 3 ks v celku a zbylé rozmixujeme s vývarem.
V jiném kastrůlku rozpustíme máslo, přidáme mouku a uděláme světlou jíšku. Pak přidáme rozmixovaný chřest, popřípadě, pokud je to moc husté, přidáme trochu vody a provaříme, dokud nezmizí chuť mouky. Zjemníme smetanou, dochutíme solí, pepřem a vložíme nakrájené kousky chřestu a parmazan.
Na talíř podáváme vařené brambory, nakrájené maso a přelité omáčkou s kousky chřestu.
