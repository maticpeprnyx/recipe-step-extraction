Maso očistíme, jemně semeleme, smícháme se solí a pepřem. Přidáme očištěnou a nasekanou cibuli a česnek, potom důkladně propracujeme rukama. Maso necháme odpočinout 6 - 12 hodin v chladu. Maso znovu ručně promícháme nebo znovu semeleme a přidáme více či méně pálivé papričky, můžeme ji nahradit i mletým pálivým chilli. Doplníme o "bublinkovou" vodu, můžeme zkusit i Coca Colu. Přidáváme tak, aby směs získala konzistenci husté kaše. Necháme zhruba hodinu odpočinout.
Ze směsi tvoříme placky 1,5 - 2 cm tlusté, celkem libovolného průměru, které lehce potřeme olejem.
Placky pljeskavica poté grilujeme na roštu, na pánvi to opravdu není ono. Grilujeme zpravidla asi 3 minuty  z každé strany, sami to poznáme podle žáru.
Pleskavice se servírují nejlépe s ajvarem  a sekanou červenou cibulí.
Nemáte-li ajvar, než zalijete pleskavice sladkým kečupem nebo tatarkou ze supermarketu, ochutnejte je nejprve samotné. Sami pak zjistíte, je-li ještě třeba dochutit a čím.