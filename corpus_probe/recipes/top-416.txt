Maso osolíme a posypeme trochou drceného kmínu, dáme do pekáčku, přidáme na větší kusy nakrájenou cibuli, nasekaný česnek, sádlo. Přikryté upečeme doměkka, podle potřeby podlijeme vodou.
Omáčka: Na másle orestujeme nakrájené jarní cibulky, česnek, a nakrájené stonky libečku. Přidáme mouku a opečeme, pak zalijeme mlékem a přidáme kostku bujonu a povaříme. Rozmixujeme tyčovým mixérem a přidáme kurkumu, sůl, pepř, smetanu, nasekané lístky libečku a výpek z masa.
Knedlíky: Toustový chléb nakrájíme na kostičky, zalijeme mlékem, promícháme a necháme nasáknout. Přidáme nasekanou petrželku, sůl, žloutky, máslo a promícháme, nakonec vmícháme sníh. Z hmoty vytvarujeme kulaté knedlíky a vaříme je v páře 20 minut.
