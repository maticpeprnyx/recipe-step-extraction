Nejprve připravíme korpus. Vyšleháme vejce s cukry, pak přilijeme rum a olej. Dále k tomu prosejeme mouku, kakao, špetku soli a kypřící prášek. Vše vyšleháme dohladka. Těsto vlijeme do formy a dáme péct do trouby vyhřáté na 180 °C na cca 30 minut. Zkoušíme špejlí, zda je korpus propečený. Hotový korpus dáme vychladit.
Jablka zbavíme jadřince, oloupeme, nahrubo nastrouháme do kastrůlku, přilijeme vodu, rum a vsypeme cukr. Vaříme doměkka. Jablka rozmixujeme tyčovým mixérem, vmícháme máslo a čokoládu. Zahřejeme a necháme vše rozpustit. Odstavíme a necháme vychladnout.
Korpus rozřízneme podélně na poloviny, spodní opět upevníme do formy a horní díl rozdrobíme najemno do jablečné směsi. Vše důkladně promícháme a naneseme na korpus. Dobře uhladíme.
Vložíme do lednice alespoň na hodinu a pak zalijeme čokoládovou polevou. Nejlepší bude, když moučník vrátíte do lednice a do druhého dne si ho nebudete všímat a necháte ho uležet. Ale postačí i tak 3-4 hodiny.
