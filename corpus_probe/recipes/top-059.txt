Křidélka rozdělíme v kloubu a usekneme tenké špičky. Ty necháme do polévky. Kousky křidélek lehce osolíme, opepříme a posypeme česnekem.
Každý kousek křidélka obalíme ve slanině. Hořčici smícháme s paprikou, špetkou chilli a poté přidáme asi deci vody a promícháme.
Polovinu nakrájeného pórku dáme do pekáčku a na to uložíme slaninová křidélka. Zalijeme připravenou směsí a posypeme zbylým pórkem.
Pekáček přikryjeme a pečeme cca 30 minut na 200 stupňů. Potom pekáček odkryjeme a dopečeme do křupava. Přeléváme výpekem. Podáváme s chlebem nebo bramborami.
