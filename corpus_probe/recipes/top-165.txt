Bůček nakrájíme na porce, kůžičku nařežeme do mřížky, osolíme a opepříme. Cibuli nakrájíme na měsíčky, mrkev oloupeme a pokrájíme na kolečka, česnek na plátky. Vše dáme do pekáčku a promícháme se solí, mletým pepřem a nasekaným rozmarýnem.
Do pekáčku přidáme porce bůčku kůží dolů a podlijeme skleničkou vody. Zakryjeme alobalem a pečeme v troubě na cca 200°asi 1 hodinu. Pak sundáme alobal a necháme maso opéct do červena, poté obrátíme kůží nahoru a pečeme dál, dokud kůžička není opečená (celkem asi 30 min).
