Maso nakrájíme na kostky a opečeme je ze všech stran na 2 lžících másla dozlatova, poté ho vyndáme a do kastrolu přidáme lžíci másla, přidáme zeleninu s cibulí a opečeme opět dozlatova. Ke směsi vrátíme opečenou kližku, osolíme, přidáme koření, silnější plátek citronu bez kůry, přilijeme 100 – 150 ml vína, polovinu šípkové zavařeniny a vše promícháme. Přiklopíme pokličkou a pečeme asi 6 hodin při 90 °C.
Zhruba 1 hodinu před podáváním přidáme zbylou zavařeninu, podlijeme vínem, promícháme, zvýšíme teplotu na 160 °C a dopečeme. Podle potřeby zahustíme omáčku strouhaným perníkem. Podáváme s knedlíčky, které připravíme těsně před podáváním.
Housky nakrájíme na malé kostky a dáme do mísy. Šalotku nakrájíme nadrobno, zpěníme na másle a přidáme k pečivu. Osolíme, ochutíme špetkou nastrouhaného muškátového oříšku a přidáme nasekané listy petrželky. Vmícháme vejce a tolik podmáslí, aby vznikla kompaktní hmota. Necháme krátce odležet a poté vytvarujeme 8-12 kulatých knedlíčků, které uvaříme v páře.
