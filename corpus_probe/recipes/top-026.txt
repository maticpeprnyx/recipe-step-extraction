Kulatou formu na pečení pizzy potřeme zlehka olivovým olejem a těsto z balíčku přemístíme na formu, upravíme okraje. Pokapeme olivovým olejem.
V pánvi si rozpálíme olivový olej, přihodíme na jemno nakrájenou cibuli, smažíme do sklovata, přidáme nasekaný česnek, krátce prosmahneme.
Přidáme z plechovky krájená rajčata,sůl, cukr, koření a za občasného mícháme do vysmahnutí a odpaření se veškeré tekutiny. Necháme vychladnout.
Mozzarellu si nakrájíme na plátky, zcedíme pomodorini, což jsou vlastně cherry rajčata v rajčatové omáčce (tu můžeme použít např. do polévky nebo rajské omáčky). Feferonkám odřízneme stopky, jinak je necháme jak jsou, nekrájíme, zrníčka necháme také.
Na těsto ve formě přemístíme rajčatovou směs a přidáme šunku, mozzarellu, pomodorini, feferonky. Troubu si předehřejeme na 220°C (horkovzduch). Pečeme cca 15 minut. Poházíme rukolou a můžeme podávat.
