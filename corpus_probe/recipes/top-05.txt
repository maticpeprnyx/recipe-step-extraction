Do mísy nasypte mouku, přidejte vejce, máslo a vypracujte hladké těsto.
Hotové těsto zabalte do potravinové folie a nechte ho do druhého dne odpočinout v lednici.
Druhý den, než těsto povolí, připravte si náplň z vlašských ořechů, cukru, citronové kůry a rumu. Všechny suroviny v misce smíchejte dohromady.
Těsto rozválejte na 4 - 5 mm silný plát a vykrajujte kolečka. Použila jsem vykrajovátko na linecké, ale můžete použít i skleničku.
Vykrojené kolečko jsem prsty ještě trochu roztáhla a doprostřed jsem dala půl lžičky náplně. Kolečko jsem v půlce přehnula a okraje těsta jsem po obvodu k sobě přitiskla. Protože v náplni není bílek a tím pádem je náplň sypká, rozhodla jsem se mušličky tvořit pomocí formičky na šátečky. Jde to mnohem lépe a dostane do těsta i více náplně.
Mušličky vyskládejte na plech vyložený pečícím papírem a ten vložte do předehřáté trouby na 170°C. Pečte 10 minut.
Po upečení nechte cukroví lehce vychladnout a poté ho obalte ve vanilkovém a moučkovém cukru.