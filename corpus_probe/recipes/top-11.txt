Vejce vyšleháme s cukrem, solí a rumem do pěny.
Přilijeme mléko, přisypeme mouku promíchanou kypřidlem a dochutíme skořicí nebo citronovou kůrou dle chuti.
Těstíčko by nemělo být příliš řídké, aby z ovoce rychle nestékalo. Hustota by měla být asi taková, jako na lívance. Těsto necháme 10-15 minut odstát.
Očištěné a oloupané ovoce namáčíme do těstíčka. Pak je ihned smažíme ve vyšší vrstvě rozpáleného oleje ze všech stran dozlatova a po osmažení odkládáme na ubrousek odsát přebytečný olej.
Podáváme dle sladkosti/kyselosti použitého ovoce posypané moučkovým cukrem nebo je obalíme ve skořicovém cukru.
Na talířek můžeme přidat ke smaženému ovoci kopeček zmrzliny, zakysané smetany nebo jogurtu, vanilkový krém. 