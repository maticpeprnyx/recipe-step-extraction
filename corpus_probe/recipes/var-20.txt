Dýně nebo cukety, oloupané brambory a cibuli nahrubo nakrájíme.
V hrnci rozpustíme kousek másla, přidáme nakrájenou zeleninu a osmahneme. Na to nasypeme rozdrcenou kostku bujonu a zalijeme vodou. Osolit a opepřit můžeme podle chuti. Přivedeme k varu a povaříme, dokud zelenina není velmi měkká - asi 30 minut.
Pak polévku už jen rozmixujeme v mixéru a pro jemnější chuť můžeme přidat trošku másla a znovu dochutit solí a pepřem.
Zlatá dýňová polévka se servíruje horká, s hoblinkou parmazánu.