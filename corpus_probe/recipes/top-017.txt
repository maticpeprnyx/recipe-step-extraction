V hrnci rozehřejeme máslo, vhodíme oloupanou, nadrobno nakrájenou cibuli a smažíme, až cibule zesklovatí.
Brambory oloupeme a nakrájíme na kostičky, očištěnou mrkev nakrájíme na plátky. Mrkev i brambory přisypeme k cibuli, přidáme i čočku a necháme krátce osmahnout.
Zalijeme vodou a vývarem, přidáme sůl, pepř a bobkový list. Vaříme do změknutí brambor a mrkve.
Poté vyjmeme bobkové listy, odebereme asi třetinu polévky, odložíme ji stranou a zbytek polévky rozmixujeme.
Do hrnce vrátíme nerozmixovanou část a polévku dochutíme podle potřeby. Nakonec přisypeme nasekanou petrželku.
Podáváme s opečenými krutonky z pečiva.
