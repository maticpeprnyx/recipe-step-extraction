Korpus: V igelitovém sáčku rozdrtíme válečkem sušenky (můžeme použít i kakaové, to jest vynecháme kakao v dalším kroku). Rozpustíme máslo a přidáme ho k sušenkám. Nakonec vmícháme kakao. Dno formy vyložíme pečícím papírem a upěchujeme do něj vzniklou směs (nejlépe to jde obrácenou stranou lžíce). Dáme do mrazáku zatuhnout.
Krém: Práškovou želatinu namočíme do malého množství studené vody a necháme nabobtnat (cca 10 minut). Pomerančový džus rozdělíme na poloviny. První půlku dáme vařit a do druhé vmícháme škrob, žloutky a krystalový cukr. Když začne první půlka bublat, přilijeme druhou a doděláme do zhoustnutí. Odstavíme a vmícháme nabobtnalou želatinu. Necháme vychladnout.
Následně si vyšleháme smetanu do tuha a v druhé míse smícháme Mascarpone s tvarohem a cukrem moučka (mixérem nebo ručně).
Do směsi mascarpone po částech zamícháme ještě teplou pomerančovou směs. Nakonec metlou vmícháme ušlehanou smetanu. Vše důkladně promícháme a naneseme na zmrzlý korpus. Dáme do lednice zatuhnout (2-3 hodiny minimálně). Po ztuhnutí položíme na každou porci plátek pomeranče.
