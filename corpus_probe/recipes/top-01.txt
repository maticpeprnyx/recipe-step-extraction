Očistíme a nadrobno nakrájíme cibuli, na kostičky kořenovou zeleninu a cuketu, česnek na plátky. Nastrouháme zázvor a v hmoždíři podrtíme římský kmín. Cizrnu slijeme a propláchnutou necháme okapat. 
V rozehřáté hluboké pánvi na lžíci oleje krátce orestujeme cibuli a plátky česneku. Přidáme kostičky kořenové zeleniny a restujeme ještě cca 2 minuty. Přidáme uvedené koření dle chuti a za stálého míchání necháme rozvonět. 
Podlijeme vývarem, promícháme, přidáme rajčata, cuketu a přivedeme k varu. Na sníženém stupni tepla dusíme cca 10 minut do změknutí zeleniny na skus. 
Nakonec přidáme okapanou cizrnu a dle chuti zakápneme citronovou šťávou (kdo nemá rád, nemusí). Podáváme posypané nasekanou natí petrželky nebo cibulky s rýží nebo pečivem.  
