Smetanu přivedeme k varu spolu s rozříznutým vanilkovým luskem. Odstavíme z ohně, lusk vyjmeme a vyškrábneme vnitřek lusku do smetany.
Poté smícháme žloutky se škrobem, pomalu vlijeme za stálého míchání smetanu, osladíme dle chuti a nalijeme zpět do kastrůlku. Za stálého míchání povaříme na hustý krém.
Z bílků a špetky soli vyšleháme tuhý sníh, poté postupně přidáváme cukr krystal podle chuti a zašleháme do sněhu.
Do pohárů rozdělíme maliny, přidáme vrstvu vanilkového krému, poklademe kousky korpusů a zastříkneme alkoholem.
Nakonec dáme lžicí sněhovou čepici a vše necháme na 1-2 minuty zapéct v troubě pod grilem.
