Cibuli nakrájíme nadrobno a osmažíme na sádle. Přidáme nakrájené maso na malé kostičky, mletou papriku, sůl, pepř, papriku a rajče, protlak. Orestujeme a podlijeme vývarem, necháme dusit doměkka. Maso vyjmeme a do omáčky vmícháme polovinu smetany. Trochu smetany dáme do masa a lehce tyčovým mixérem rozmixujeme, ne úplně na kaši, jen nahrubo.
Ze surovin na palačinky vymícháme těsto a usmažíme 6 palačinek.
Palačinky naplníme masovou směsí, zabalíme a klademe do zapékacích misek. Palačinky v miskách zalijeme polovinou omáčky a dáme zapéct do předem vyhřáté trouby. Zapékáme na 220 °C asi 15 minut.  Hotové polijeme zbylou omáčkou, ozdobíme kysanou smetanou a petrželkou.
