Kuřecí prsa opláchneme a osušíme. Odkrojíme menší, boční části a do velkých zbylých kusů masa nařízneme hlubší zářezy do tvaru mřížky. Vezmeme si mezi prsty špetičku citronového pepře, nasypeme do zářezů a stejně tak nasypeme špetku nasekaného rozmarýnu.
Z uvedených surovin si umícháme marinádu, vložíme do ní okořeněná prsa a necháme alespoň 2 hodiny marinovat. Pokud nespěcháme, můžeme nechat v lednici marinovat i do druhého dne.
Prsa z marinády vytáhneme, lehce osolíme a zprudka opečeme na pánvi s rozehřátým tukem. Poté plamen stáhneme a dopékáme z každé strany přibližně 5 minut. Měkká prsa zabalíme do alobalu a uchováme v teple.
Do výpeku nalijeme zbytek marinády, přidáme nakrájené meruňky a necháme 4 minuty provařit. Dle potřeby dochutíme, nalijeme na talíř a přidáme odpočaté maso z alobalu.
Jako příloha se hodí různě osmažené brambory nebo obyčejný toustový chleba, který proženeme toustovačem a lehce potřeme česnekem.
