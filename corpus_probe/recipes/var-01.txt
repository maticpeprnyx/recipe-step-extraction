Připravíme si těsto. Do prosáté mouky s práškem do pečiva rozdrobíme tuk, přidáme vejce, nastrouhanou citronovou kůru, sůl, cukr a mléko. Vše rychle zpracujeme v hladké vláčné těsto, které zabalíme do potravinové folie a odložíme na půl hodiny do lednice.
Mezitím si připravíme jablkovou náplň. Oloupaná a jadřinců zbavená jablka nastrouháme do mísy najemno. Poté vmícháme třtinový cukr a vanilkové pudinké prášky.
Odležené těsto rozdělíme na dva díly a z každého vyválíme plát o velikosti plechu. Plech vyložíme pečícím papírem, na něj položíme plát těsta, na který rovnoměrně naneseme jablkovou náplň. Vše zakryjeme druhým plátem těsta a okraje důkladně spojíme, aby náplň během pečení nevytekla. Poté těsto hustě propícháme vidličkou a koláč pečeme v předehřáté troubě při 180 °C dorůžova.
Vychladlý jablkový koláč nakrájíme na řezy, posypeme moučkovým cukrem a podáváme ke kávě nebo čaji.