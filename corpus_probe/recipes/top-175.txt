V míse spaříme vařící vodou jednotlivé rozebrané listy z pórku, přelijeme studenou vodou a necháme okapat. Připravíme směs z mletého masa - buď takto nebo podle vašeho oblíbeného receptu, pozor ale na sůl, nepřesolte, anglická slanina je slaná dost a při pečení je to znát.
Maso postupně vytvarujeme na špejle nebo špízová dřívka, obalíme listy pórku jako bychom motali kremrole a potom - již ne tak hustě - proužky anglické slaniny.
Pečeme cca 30 minut na 170°C, pekla jsem současně plněné papriky a obložila rajčaty, čtvrtkami cibule a zbytkem anglické slaniny.
