Den před přípravou očištěné a odblaněné maso osolíme, opepříme, pokapeme portským, pomažeme hořčicí a vmasírujeme tymiánové lístečky. Uzavřeme do mrazícího sáčku a uložíme alespoň na 12 hod odpočívat do lednice.
Zhruba 3 hodiny před přípravou maso z lednice vyndáme, aby získalo pokojovou teplotu. Troubu předehřejeme na 120 °C.
Na pánvi rozpálíme olivový olej a na něm ze všech stran zprudka opečeme zlehka osušené maso. Opékání by mělo trvat dohromady cca 5 min.
Pak uložíme do pekáče a pečeme asi 45-50 min.
Hotový roastbeef necháme alespoň půl hodiny odpočívat, aby se šťáva rovnoměrně rozložila a maso bylo křehké a šťavnaté. 