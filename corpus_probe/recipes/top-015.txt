V pánvi rozehřejeme asi 4 lžíce oleje, zpěníme na něm nožem rozmáčknutý a posléze nasekaný česnek.
Přidáme pokrájené ančovičky, necháme rozpustit, pak nakrájené olivy, kapary, chvíli restujeme a zalijeme na kousky nakrájenými rajčaty. Povaříme asi 15 minut.
Do hotové omáčky vmícháme petrželku. Omáčka se vůbec nesolí, jsou poměrně hodně slané všechny ingredience - ančovičky, kapary i olivy.
Mezitím dáme do vařící osolené vody špagety a vaříme ne moc doměkka, musí být na skus pevnější, aby se pak nerozmatlaly v omáčce.
Scezené špagety (trochu vody z nich necháme) rychle vhodíme do omáčky, promícháme, případně mírně doředíme vodou ze špaget. Omáčka jen lehce obaluje špagety, nesmí to plavat :) Podáváme ihned, na talíři můžeme lehce posypat sýrem.
