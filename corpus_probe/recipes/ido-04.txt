V kastrůlku na mírném ohni rozpustíme máslo a med. Sundáme z ohně a smícháme se 180 g cukru, kakaem, jedním vejcem a rumem. Mouku prosijeme na vál a smícháme s kypřicím práškem. Uprostřed uděláme důlek, přidáme do něj medovou směs a propracujeme v hladké těsto, které necháme 2 hodiny odpočinout v lednici.
Těsto rozválíme na plát silný 5 mm. Vykrájíme z něj různé velikonoční figurky a motivy a rozložíme je na vymazaný plech. Pečeme při 160 °C asi 10 minut. Upečené perníčky hned po vytažení z trouby potřeme rozšlehaným vejcem.
Z bílku a 30 g moučkového cukru vymícháme hladkou polevu. Část obarvíme potravinářskými barvami. Polevy přendáme do mikrotenových sáčků, ustřihneme růžek a perníčky ozdobně pomalujeme podle vlastní fantazie. Necháme důkladně zaschnout.
