Droždí rozdrobte do misky, zalijte 100 ml vlažného (ne horkého, ne studeného!) mléka, přidejte lžičku cukru a rozmíchejte na kaši.
Zakryjte a v teple nechte vzejít kvásek.
Do mísy dejte cukr a dobře ho prsty promněte s citrónovou kůrou.
Do stejné mísy prosejte mouky se solí, zamíchejte, přidejte a vlažné rozpuštěné rostlinné máslo.
Postupně přidávejte zbylé mléko, dobře hněťte rukama či v kuchyňském robotu a vypracujte měkké těsto.
Poprašte těsto moukou, mísu přikryjte utěrkou a nechte na teplém místě hodinu kynout.
Po vykynutí těsto rozválejte na centimetr tenký plát a nakrájejte na čtverečky 5 x 5 cm.
Poté prostě dělejte buchty :).
Skládejte je do dobře vymazaného pekáčku, ze všech stran každou buchtu potřete rozpuštěným rostlinným máslem, aby se okolní nepřilepily.
Troubu předehřejte na 190°C a buchty nechte ještě čtvrt až půl hodiny kynout v pekáčku.
Poté vložte do trouby, snižte teplotu na 180°C a pečte 10 minut, poté opět snižte teplotu, tentokrát na 170°C a dalších 15 minut dopékejte.
Ještě horké buchty potřete rumem smíchaným s cukrem a dvěma lžícemi horké vody.
Vychladlé pocukrujte.
