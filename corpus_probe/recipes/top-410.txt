Vykynuté těsto rozdělíme na 2 díly a každý roztlapkáme na kruh o průměru 30 cm. Kraje lehce ohneme, čímž vznikne zábrana proti vytékání náplně. Potřeme rozšlehaným vejcem.
V míse smícháme tvaroh, vejce, pudink, cukr a aroma, náplň poté rozetřeme po celé ploše koláče. Povidla můžeme na koláč jen tak rozprostřít lžící, já udělala kruhy.
Posypeme drobenkou a necháme ještě chvíli kynout. Vyhřejeme troubu na 180°C a pečeme zhruba 25 minut.
