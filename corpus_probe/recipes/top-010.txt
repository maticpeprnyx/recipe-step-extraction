Do mísy jsem nasypala polohrubou mouku, krupicový a vanilkový cukr, prášek do pečiva a jedlou sodu. Všechny suché suroviny jsem zamíchala a dále k nim přidala vejce a ananasový kompot. Zbylou část kompotu jsem si schovala do mrazáku na příště. Zbylý kompot můžete prostě sníst.
Všechny suroviny jsem pomocí ručního mixéru vymíchala. Potom jsem vše promíchala ještě stěrkou pro případ, že by mouka zůstala na dně mísy.
Hotové těsto jsem vlila na plech vyložený pečícím papírem. Těsto jsem rovnoměrně rozetřela a plech jsem vložila do trouby předehřáté na 175°C. Těsto jsem pekla 20 minut.
Nyní jsem připravila krém. K mascarpone jsem přidala jeden koupený vanilkový pudink a vše jsem vymíchala. Podle chuti jsem si krém osladila moučkovým cukrem.
Dále jsem si nasekala vlašské ořechy.
Vychladlý plát těsta jsem potřela krémem, posypala nasekanými vlašskými ořechy a pocákala rozpuštěnou čokoládovou.
Řezy jsem dala chladit do lednice, poté je nakrájela.
