Do vlažného mléka vsypte sušené droždí a promíchejte. Nechte min. 15 minut stát. Do mísy prosejte mouku, přidejte cukr, sůl, vejce a smetanu. Po oživení kvasnic je spolu s mlékem vlijte ke zbytku do mísy. Vypracujte hebké nelepivé těsto. Musíte mísit alespoň 10 minut.
Z těsta vytvarujte bochánek, vraťte ho do mísy, přikryjte utěrkou a nechte v teple alespoň hodinu kynout, dokud nezdvojnásobí svůj objem.
Poté těsto vyklopte na pomoučenou pracovní plochu, prohněťte a rozdělte na 5 stejných částí. Opět z nich vytvořte bochánky a nechte ještě 15 minut kynout.
Připravte dortovou formu o velikosti cca 20 cm, vyložte dno pečicím papírem a boky vymažte máslem.
Z každého bochánku vyválejte oválnou placku a polovinu nařežte na tenké proužky. Použila jsem plastovou stěrku. Na plnou polovinu naneste náplň a srolujte směrem k proužkům. Každý díl vložte ke straně formy. Zakryjte a nechte další hodinu nakynout.
Po hodině pomažte nakynuté "smotky" mlékem, vložte do trouby rozpálené na 170 °C a pečte cca 20 minut dozlatova. Zkuste špejlí.