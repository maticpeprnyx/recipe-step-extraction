Pórek, cuketu, brambory očistíme a nakrájíme na kousky. V hrnci na oleji zeleninu lehce orestujeme, zalijeme vodou - asi 300 ml a přidáme kostku zeleninového vývaru. Vaříme do změknutí zeleniny, asi 20 minut. Polévku pak rozmixujeme tyčovým mixérem.
Do zakysané smetany přidáme trochu mléka, vidličkou rozšleháme a přidáme do polévky. Polévka by měla mít krémovou konzistenci, pokud by byla hodně hustá-kašovitá, tak ještě přidáme dle potřeby horkou vodu.
Polévku dochutíme mletým pepřem, propasírovaným česnekem, cukrem, příp. dosolíme a nakonec vmícháme nakrájenou pažitku nebo petrželku. Na talíři můžeme polévku ozdobit.
