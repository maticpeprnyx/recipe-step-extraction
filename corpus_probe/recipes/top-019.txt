Slaninu nakrájíme na úzké proužky a kýtu hustě prošpikujeme. Rozpustíme si polovinu másla, maso ním polijeme a necháme přes noc v chladu.
Druhý den kýtu zprudka opečeme, osolíme,přidáme koření a zeleninu, kterou jsme orestovali, dáme do pekáčku, zalijeme vínem, trochou vody, zakryjeme a pečeme v troubě. Před koncem pekáček odkryjeme.
Měkké maso vyndáme, zbylé máslo promneme s moukou, uděláme kuličky, dáme do výpeku a necháme provařit. Odstraníme koření,vmícháme smetanu a omáčku rozmixujeme nebo propasírujeme.
