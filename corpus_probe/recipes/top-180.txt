Avokádo zbavíme slupky, pecky a nasekáme ho na malé kousky. Přidáme prolisovaný česnek, sůl, pepř a vidličkou ještě promícháme.
Vodu s octem dáme do širšího hrnce a přivedeme k varu. Díky octu se bílek rychleji srazí a perfektně obalí žloutek. Vodu v hrnci pomocí lžíce roztočíme na jednu stranu a uprostřed se vytvoří malý vír, do kterého vajíčko opatrně vyklepneme. Zmírníme oheň na minimum (stupeň 1) a vejce za občasného míchání necháme v horké vodě 4 minuty. Vajíčka vaříme po jednom. Hotová vejce vyndáváme děrovanou lžící na kuchyňský ubrousek, aby oschla.
Šunku zprudka opečeme z obou stran do zlatavé barvy. Chléb také opečeme na suché pánvi, aby byl křupavější. Avokádovou směs mažeme na opečené chleby, na vrch dáme šunku, zastřené vajíčko, Parmezán, vše osolíme a opepříme.
