Cibulku nakrájíme a necháme na oleji zesklovatět. Mezitím oloupeme batáty a nakrájíme je na menší kousky.
K cibulce přidáme nasekaný česnek, kari pastu a necháme chvilku rozvonět. Přidáme batáty, sůl, pepř, promícháme a zalijeme vodou (nebo kdo má, vývarem) tak, aby byly batáty potopené. Vaříme do měkka (asi 10-15 minut, jsou hned).
Do polévky rozdrobíme Lučinu a rozmixujeme vše na hladký krém. Pokud je moc hustá, rozředíme ji a ještě necháme přejít varem. Dochutíme solí, pepřem a kdo má rád, chilli. Nakonec přidáme nasekaný koriandr.
Polévku servírujeme posypanou koriandrem a nasekanými praženými oříšky. S opečenými tousty namazanými arašídovým máslem je to chutná a sytá večeře.
