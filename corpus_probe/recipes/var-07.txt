Červenou řepu oloupeme a nakrájíme na kostky. Oloupanou cibuli nasekáme na hrubo a očištěnou mrkev nakrájíme na stejně velké kousky jako řepu. Zeleninu vložíme do mísy, osolíme, opepříme a promícháme se 2 lžícemi olivového oleje. Potom směs v jedné vrstvě rozprostřeme na plech a v předehřáté troubě na 200 °C pečeme přibližně 25 - 30 minut doměkka. Asi po 15 minutách pečení zeleninu promícháme a dopečeme. Mezitím si připravíme podle návodu na obalu quinou s tím rozdílem, že místo vody použijeme zeleninový vývar. Hotovou quinou promícháme v míse s pečenou zeleninou, podle chuti osolíme, opepříme, okyselíme rýžovým octem a zjemníme olivovým olejem. Salát z quinoi s pečenou červenou řepou, mrkví a cibulí můžeme podávat za tepla jako přílohu, ale také za studena jako salát.