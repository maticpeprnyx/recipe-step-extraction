Žloutky vyšleháme s cukry do pěny, přidáme měkký tvaroh z vaničky s jemně nastrouhanou žlutou částí kůry z očištěného citronu, rozpuštěným máslem a citronovou šťávou, promícháme a přisypeme mouku s kypřidlem a opět vše dobře promícháme. Vmícháme zlehka sníh z ušlehaných bílků a na menší kousky pokrájené sušené ovoce.
Těsto nalijeme do máslem vymazané a hrubou moukou vysypané dortové formy (cca 28 cm) nebo pekáčku, případně bábovkové formy, vložíme do předehřáté trouby na 170 stupňů a pečeme cca 40 minut dorůžova, vyzkoušíme špejlí.
Po zchladnutí můžeme pocukrovat nebo přelít polevou.
