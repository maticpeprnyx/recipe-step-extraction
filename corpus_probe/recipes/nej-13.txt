Mouku prosejeme přes jemné síto do misky, přidáme jedlou sodu a sůl. Pak přidáváme zakysanou smetanu, bílý jogurt, olej a nakonec rozšlehané vajíčko a vyhneteme hladké těsto, které zabalíme do potravinářské fólie a odložíme do lednice na minimálně 2 hodiny.
Tvaroh utřeme s vajíčkem, ochutíme solí.
Odleželé těsto rozdělíme na 4 stejné části a každou rozválíme do tenkého kruhu. Do středu navrstvíme náplň a kraje přehneme do středu. Střed prsty důkladně přitiskneme a ujistíme se, že uvnitř placky není žádný vzduch.
Otočíme vzhůru nohama a položíme na suchou pánev. Na mírném ohni necháme péct 3-4 minuty a potom placku otočíme a pečeme znovu 3-4 minuty.