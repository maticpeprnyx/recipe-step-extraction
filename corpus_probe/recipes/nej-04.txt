Do mísy si dáme ingredience na těsto a vypracujeme hladké těsto, které uložíme na hodinu do lednice.
Těsto si vyválíme na pomoučeném vále, dáme do koláčové formy vyložené pečícím papírem, propícháme dno vidličkou a dáme péct na 15-20 minut do trouby předehřáté na 200 stupňů.
Špenát si dáme do hrnce, necháme rozmrazit, přidáme cibuli nakrájenou na větší kousky, poté přimícháme asi 40ml smetany, přidáme sůl a pepř dle naší chuti, hořčici a vše krátce povaříme. V míse si vyšleháme 2 vejce s 80 ml smetany, přidáme 2 špetky soli a zamícháme do špenátu.
Troubu snížíme na 180 stupňů. Na upečené těsto nalijeme náplň a dáme péct na 20 minut, zastrouháme Eidamem a vrátíme asi na 5 minut do trouby.