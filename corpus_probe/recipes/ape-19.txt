V hluboké pánvi či velkém rendlíku rozškvařte nakrájenou pancettu či slaninu, pak přidejte nakrájenou cibuli a kořenovou zeleninu, opečte je mírně dozlatova (dbejte, aby se slanina nepřipálila). Pak vsypte bobkové listy, kuličky koření a snítky tymiánu, podlijte horkou vodou tak, aby zelenina byla potopená, přiklopte a duste zhruba 30 minut, aby zelenina hodně změkla.
Odstraňte kuličky koření, bobkový list a snítky tymiánu, přidejte demi glace a přiveďte k varu. Odstavte a tyčovým mixérem opatrně rozmixujte dohladka. Šípkový džem (nejprve 6 lžic) smíchejte s vínem, opepřete čerstvě mletým barevným pepřem a postupně přilévejte a vmíchávejte, až dosáhnete požadované chuti a konzistence omáčky, lze přidat i další šípkový džem, popřípadě omáčku naředit horkou vodou či dotáhnout dalším demi glace (případně hovězím vývarem), podle chuti dosolte a dopepřete. Nejméně 15 minut povařte, občas promíchejte.