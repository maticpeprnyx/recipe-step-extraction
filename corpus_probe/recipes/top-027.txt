Dýni nastrouhejte do větší misky na jemno. Přidejte vajíčka, med a mléko. Vše spolu promíchejte a přidejte mouku smíchanou s kypřícím práškem a olej. Ořechy a čokoládu nasekejte na menší kousky a promíchejte s těstem.
Formičky na muffiny vyložte papírovými košíčky (já používám vždy dva) a naplňte těstem. Pečte v troubě vyhřáté na 180°C asi 15-20 minut (zkoušíme špejlí). Před podáváním posypte muffiny lehce moučkovým cukrem.
