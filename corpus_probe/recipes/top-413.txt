Z každého kuřecího prsa uděláme dva plátky, které osolíme a okořeníme. V hlubší pánvi zahřejeme olej s máslem a plátky lehce poprášené moukou opečeme z obou stran.
Maso opečené dozlatova vyndáme stranou a na výpeku orestujeme žampiony, nakrájené na silnější plátky.
V kuřecím vývaru vidličkou rozkvedláme hořčici, nalijeme do pánve a přivedeme k varu. Snížíme teplotu, převaříme a přilijeme smetanu pokojové teploty.
Vrátíme maso a vše prohřejeme. Pokud je potřeba, zahustíme omáčku vychlazeným máslem, přidávaným po malých kostičkách.
Podáváme s těstovinami nebo bramborou a natrhanou voňavou natí fenyklu nebo nasekanou petrželkou.
