Brambory uvaříme ve slupce doměkka. Když trochu zchladnou, oloupeme je a nakrájíme na plátky. Olej rozmícháme s octem a trochou cukru. Dresink dochutíme solí a pepřem a vmícháme do brambor.
Cibuli oloupeme a nakrájíme na měsíčky. Cibulky a ředkvičky očistíme. Cibulky nasekáme nadrobno, ředkvičky nakrájíme na tenká kolečka. Zeleninu přidáme k bramborám. Vše zlehka promícháme. Salát dochutíme a necháme vychladit.
Telecí kýtu očistíme a nakrájíme na plátky. Řízky přes potravinovou fólii lehce naklepeme. Osolíme je a obalíme v hladké mouce, rozšlehaných vejcích a strouhance.
V pánvi rozehřejeme olej. Řízky na něm zvolna upečeme z obou stran dozlatova.