Do mísy dáme mleté maso, na drobné kousky nakrájená játra, nasekanou petrželku a bazalku a dva prolisované stroužky česneku. Osolíme a opepříme. V pánvi rozpálíme olej a masovou směs na něm krátce orestujeme.
Cannelloni uvaříme v dostatečném množstní osolené vody do poloměkka, vyjmeme je a necháme okapat. Mezitím dáme do kastrůlku drcená rajčata, najemno nasekané oregano, sůl, pepř a zbylý najemno nasekaný česnek. Na mírném plameni vše prohřejeme a odstavíme z plotny.
Cannelloni naplníme masovou směsí, dáme do olejem vymazané zapékací formy, přelijeme rajčatovou omáčkou a přiklopíme. Pečeme při 180 °C asi 20 minut.
Nakonec cannelloni posypeme nastrouhaným parmazánem a ještě krátce zapečeme.
