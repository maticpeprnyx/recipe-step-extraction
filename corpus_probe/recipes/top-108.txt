V míse v trošce vlažného mléka a cukru rozmícháme droždí na kašičku a necháme vzejít kvásek.
Přilijeme zbytek mléka, vychladlé rozpuštěné máslo a rozšlehané vejce. Do tekutiny pak postupně vmícháme směs mouky, cukru, vanilky a soli. Vymícháme hladké, středně husté těsto, necháme je 30-40 minut odpočinout.
Těsto vyválíme a z něj vytvoříme koláče, ty dáme rovnou na plech, poklademe ovocem, posypeme drobenkou a dáme ještě na chvíli kynout, tak na 10 minut.
Koláče potřeme ještě rozšlehaným vejcem a dáme péct na 190 °C do předehřáté trouby a pečeme do růžova.
