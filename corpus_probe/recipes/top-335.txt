Vodu, olej a sůl dám svařit, poté co začne voda vřít, přisypeme hladkou mouku a stále mícháme, dokud se nám těsto nezačne lepit na okraje a nezačne tuhnout.
Hmotu dáme vychladnout a po vychladnutí přiléváme postupně, po jednom, vejce a stále mícháme, dokud není těsto elastické.
Pečení dělíme na dvě fáze, kdy prvně pečeme na 210 °C (horkovzduch) asi 12 minut. Na dno trouby dáme kastrůlek s vodou, aby se držela vlhkost. Druhá fáze je pak sušení, kdy troubu stáhneme na 150-160 °C (už bez horkovzduchu) a pečeme 7 minut dozlatova. Během celého procesu pečení troubu neotevíráme.
Na náplň do větrníků a věnečků připravíme pudinkový krém. Přidat můžeme kapku rumu.
Věnečky i větrníky můžeme dozdobit třeba fondánovou hmotou s kulérem, ale jistě postačí čepičky posypat moučkovým cukrem nebo přelít bílkovou polevou.
