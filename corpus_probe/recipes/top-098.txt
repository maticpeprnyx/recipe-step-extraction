Feferonky omyjeme, odstopkujeme a rozmixujeme i se semínky.
Všechny suroviny (kromě škrobu a vody) dáme do malého hrnce (česnek rozetřeme), přivedeme k varu a poté ztlumíme.
Takto ji udržujeme 3–5 minut, omáčka by už neměla vařit.
Poté smícháme škrob s vodou, dobře promícháme a vmícháme do omáčky. Stáhneme teplotu na minimum a necháme na plotně ještě chvilku.
Omáčka je výborná k nejrůznějším masům i zelenině, nebo do těstovin. V lednici ve sklenici vydrží i několik dní.
