Cibuli oloupeme, nakrájíme najemno a orestujeme ji na rozehřátém oleji. Po 5 minutách přidáme protlak, opékáme dalších 5 minut, poté zalijeme rajčaty v konzervě a vývarem. Osolíme, opepříme a špetku osladíme a na mírném ohni vaříme asi 30 minut. Vmícháme nakrájené chilli.
Bramborový škrob rozmícháme ve studené vodě, zahustíme jím polévku a pak ještě 10 minut vaříme.
V druhém kastrolu přivedeme k varu vodu, osolíme, přisypeme rýži a vaříme asi 15 minut doměkka. Po uvaření rýži scedíme a propláchneme. Nakonec ji přidáme do polévky, ozdobíme bazalkou pro intenzivnější chuť a můžeme podávat.
