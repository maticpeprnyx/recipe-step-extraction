Z vepřové kýty nakrájejte čtyři plátky a důkladně je naklepejte.
Mrkev nakrájejte na drobné kostičky a uvařte v horké osolené vodě doměkka. Brokolici rozeberte na drobné růžičky a smíchejte je s mrkví a nastrouhaným sýrem. Na střed plátku masa dejte připravenou směs a pevně zarolujte.
Připravte si přiměřeně velké čtverce alobalu, které potřete olivovým olejem a závitky do nich zabalte do tvaru bonbonu. Nakonec je pečte 25 minut v troubě vyhřáté na 180 °C.
