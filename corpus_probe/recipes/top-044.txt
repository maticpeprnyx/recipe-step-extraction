Do hrnce jsem nalila mléko, smetanu, vše jsem zamíchala a pomalu zahřívala. Dále jsem přidala po lžičce muškátového oříšku, mletého zázvoru a skořice. Opět jsem vše promíchala a dále pomalu zahřívala.
Mezitím jsem ke žloutkům přisypala větší část krupicového cukru. Bílky mám dané stranou, nechte si trochu cukru k nim. Žloutky a cukr metličkou vyšlehám do světlé, nadýchané pěny. Samozřejmě můžete použít i ruční mixér. Do žloutkové pěny přiliji mléko se smetanou a zamíchám. Kdo má někoho k ruce, aby mu pomohl, má výhodu. Žloutkovou směs naliji zpět k mléku se smetanou a vše budu zahřívat, dokud směs nedosáhne teploty 95 stupňů. Pozor. Nesmí to začít vařit.
Nyní vyšlehám bílky do pěny, přisypu k nim zbylý cukr a šlehám do zhoustnutí. Opět vezměte někoho k ruce a mléčnou směs přilévejte k bílkům a metlou míchejte. Postupně vám vznikne hladký, hustý krém.
Egg-nog přelijte do čisté lahve. Podávat ho můžete ještě pěkně za tepla. Eggnog ve skleničce dozdobte skořicí nebo muškátovým oříškem. Kdo by chtěl Eggnog s alkoholem, nabídněte rum, whisky nebo koňak.
