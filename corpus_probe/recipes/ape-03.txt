Z mouky, másla a cukru vypracujte prsty směs připomínající drobenku. Přidejte vejce a vše spojte v těsto. To vyválejte na pomoučené ploše a vyložte jím kulatou pečicí formu o průměru 23 cm (i po okrajích). Dejte na půl hodiny do chladničky.
Troubu předehřejte na 180 °C, horkovzdušnou na 160 °C. Těsto propíchejte vidličkou, navrch položte pečicí papír a vsypte na něj trochu fazolí na zatížení. Pečte čtvrt hodiny. Pak odstraňte papír s fazolemi a pečte základ koláče ještě pět minut, až je jemně zlatavý. Vyjměte formu z trouby a snižte teplotu o 20 °C.
Máslo a krupicový cukr ušlehejte ve větší misce, vmíchejte tvaroh,  lžičku medu, žloutky, mouku a vanilková semínka. V jiné misce ušlehejte z bílků sníh a opatrně ho vmíchejte do tvarohové směsi. Tvarohovým krémem naplňte těsto ve formě.
Smíchejte hnědý cukr a skořici s mandlovými lupínky a posypte jimi dort. Vraťte ho do trouby a pečte ještě hodinu, až je krém pevný. Nechte dezert vychladnout v troubě; řezy podávejte přelité zbylým medem.
