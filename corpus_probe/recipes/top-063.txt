Rohlík nakrájíme na kostičky a namočíme do vody (nebo mléka). Vymáčkáme z něj přebytečnou tekutinu, osolíme a opepříme.
Přidáme mleté maso a zamícháme. Ze směsi tvoříme malé šišky. Cibuli oloupeme a nakrájíme nadrobno. Papriku omyjeme a nakrájíme na proužky.
V pánvi na rozehřátém oleji smažíme šišky dozlatova.
Šišky dáme stranou, na pánvi zpěníme cibuli, přidáme rajčata, koření, vrátíme čufty a dusíme cca půl hodiny.
Asi 10 minut před koncem přisypeme papriku.
Na závěr odstraníme koření, vmícháme smetanu, okurky a hrášek (když máme čerstvý nebo mražený, přidáme ho dříve), a necháme přejít varem.
