Stehna osolíme a posypeme kmínem. Na dno pekáčku dáme nakrájenou cibuli a položíme na ni stehna. Podlijeme pivem, pekáč přikryjeme a pečeme na 180 st. asi 50-60 minut do měkka. Občas zkontrolujeme a podle potřeby podlijeme.
Dýni na zelí očistíme a odstraníme semínka (neloupala jsem). Na tuku zpěníme drobně nakrájenou cibuli. Přidáme dýni, nastrouhanou na hrubo. Malinko podlijeme vodou a dusíme 10-15 minut do měkka, ale nerozvaříme ji.
Pokud se bude zdát dýně řídká, zahustíme ji lžičkou škrobu, rozmíchaného v troše vody a krátce povaříme. Nakonec vmícháme smetanu, dochutíme cukrem a octem a už necháme jen přejít varem. Můžeme přidat trošku výpeku z kachny. Podáváme s knedlíky a pečenými stehny.
