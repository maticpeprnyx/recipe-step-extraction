Opraný kopr najemno pokrájíme. V kastrolu rozpustíme tuk, přidáme mouku a za stálého míchání usmažíme světlou jíšku.
Zalijeme vývarem nebo vodou, přidáme mléko, rozmícháme a necháme asi 20 minut vařit.
Pak přidáme smetanu a kopr, osolíme, osladíme, okyselíme a necháme přejít varem. Podle potřeby dochutíme (solí, cukrem, octem) a podáváme s vařeným hovězím masem nebo vejcem natvrdo.
Jako příloha se hodí vařené brambory nebo houskový knedlík.
