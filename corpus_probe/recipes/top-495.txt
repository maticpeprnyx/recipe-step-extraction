Do mísy vlijeme 1 hrnek mléka, přidáme vejce, špetku soli, vanilkový cukr a vše metličkou prošleháme. Pak přidáme mouku a umícháme hladké těstíčko.
Těsto necháme půl hodiny odležet. Stáním zhoustne, na požadovanou konzistenci ho naředíme zbytkem mléka.
Rozehřejeme pánev a silikonovou mašlovačkou ji jemně potřeme olejem. Těsto nalijeme v tenké vrstvě na celou pánev a palačinku usmažíme z obou stran lehce dozlatova.
Hotové palačinky potřeme marmeládou, svineme a jemně pocukrujeme. Můžeme je plnit a zdobit podle svých zvyklostí a chutí.
