Fazole namočíme minimálně na 2 hodiny do vody, raději déle.
Po nabobtnání je vložíme i s vodou, ve které byly namočené, do tlakového hrnce. Přidáme rozmačkaný česnek, kmín a zalijeme vodou tak, aby dosahovala nad fazole.
Vaříme cca 40 minut (v obyčejném hrnci 60-90 minut). Po uvaření fazole osolíme.
Cibuli oloupeme, nakrájíme nadrobno a klobásku nakrájíme na kolečka.
V druhém hrnci nebo kastrolku orestujeme na oleji cibulku a klobásku. Zaprášíme moukou a osmahneme.
Přidáme sladkou papriku, směs promícháme a přidáme k fazolím.
Vmícháme protlak a za občasného míchání povaříme ještě 20 minut.
Dochutíme rozemnutou majoránkou a podáváme s pečivem.
