Důkladně očištěné hlavy a oškrábanou kořenovou zeleninu uložíme na plech s vyšším okrajem. Přidáme cibuli, dva tenčí plátky másla a dáme nepřikryté do trouby vyhřáté na 190-200 stupňů. Pečeme 25-30 minut. Řiďte se zkušeností se svou troubou.
Když hlavy i zelenina začnou zlátnout, vše přesuneme do většího hrnce. Zalijeme vodou tak, aby vše bylo ponořené tak akorát. Přidáme veškeré koření, sůl a vaříme táhlým varem do měkka.
Mezitím uvaříme všechny vnitřnosti v lehce osolené vodě do měkka, ale nesmí se rozvařit. Uvařené hlavy scedíme a obereme. Čistý vývar z hlav zahustíme jíškou z másla, zalitou částí odebraného vývaru.
Zasmaženou polévku vaříme pomalu cca 20 minut. Mezitím nakrájíme všechno obrané maso a vnitřnosti. Vrátíme do povařené polévky. Vyvařenou zeleninu do polévky nedávám, ale kdo chce, může přidat.
Polévku už jen krátce povaříme, dochutíme podle chuti mletým pepřem nebo solí a podáváme s rohlíkovými krutony opečenými na másle.
