Filé omyjeme, osušíme a rozkrájíme na kousky.
Na pánvi na másle zpěníme drobně nakrájenou cibuli, sekanou petrželku a na plátky nakrájené žampiony.
Do středu pánve přidáme osolené a opepřené kousky filé, opečeme je po obou stranách, podlijeme 3 lžícemi teplé vody, promícháme s houbami a cca 10 minut dusíme.
Hotovou směs dochutíme podle vlastní chuti solí, případně i kořením.
Mezitím uvaříme v osolené vodě těstoviny, necháme je okapat a na talíři je přeléváme podušenou směsí ryb a hub a sypeme strouhaným sýrem.
