Kuřecí maso očistíme, zlehka naklepeme, osolíme a jemně opepříme.
Čerstvý špenát propláchneme a osušíme. Mrazený rozmrazíme a zbavíme přebytečné tekutiny.
Na oleji si rozehřejeme olivový olej (lžičku), přidáme na jemno pokrájený česnek, necháme jen zavonět, vložíme špenát a jen zlehka restujeme. Osolíme.
Oloupeme cibuli a pokrájíme ji na jemno. Na připravené maso položíme plátky šunky, sýra a poklademe je vychladlým špenátem. Plátky zavineme a zajistíme nití, jehlami.
V kastrole rozehřejeme olivový olej a máslo (po lžíci) a vsypeme cibuli. Tu restujeme dozlatova. Poté přidáme rolky a ze všech stran je opečeme. Pod maso přisypeme papriku, promícháme a ihned zalijeme vroucí vodou (do 2/3 výšky masa), aby nám paprika přepálením nezhořkla. Trošku osolíme a necháme 15 min. pod pokličkou dusit.
Poté zahustíme světlou jíškou (nebo moukou rozmíchanou ve vodě)a necháme ještě 10 min. pod pokličkou probublávat - občas promícháme.
Vyjmeme maso, zbavíme nití /jehel, a uložíme do tepla.
Omáčku přepasírujeme přes hustý cedník, dochutíme dle potřeby solí, necháme 5 min. pomalu táhnout a poté vmícháme 3 lžíce sýru Philadelphie.
Nakonec omáčku okořeníme čerstvě namletým barevným pepřem. Vložíme maso a necháme jej prohřát. Jako příloha se hodí rýže i brambory. Při podávání přidejte na každou porci sýru Philadelphie.
