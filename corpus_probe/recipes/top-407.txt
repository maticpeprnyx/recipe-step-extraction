Na hlubší pánvi s pokličkou osmahneme na kostičky pokrájený špek, přidáme na kolečka nakrájenou a oloupanou klobásu a na kostičky nakrájenou kýtu.
Vše osmahneme a poté, co se maso zatáhne, přidáme nakrájená rajčátka, papriku a kousky ananasu a vše ještě chvíli smažíme na pánvi a samozřejmě občas promícháme a přidáme sůl a pepř.
Potom podlijeme, přidáme bujón a pod pokličkou dusíme, dokud maso nezměkne. Poté, co je maso měkké, sundáme pokličku a necháme vypařit vzniklý vývar, aby směs neplavala ve vodě.
Dochutíme podravkou, ale pozor podravka je sama o sobě dost slaná, takže s ní opatrně, já jí rád používám, protože výborně zvýrazní jednotlivé chutě ingrediencí a podáváme např. s bramborovými hranolky.
