Obě kapie zbavíme jadérek a nakrájíme na drobné kostičky, mrkev nastrouháme na hrubém struhadle. Uzená kuřecí stehna chvíli povaříme, či upečeme, aby byla měkká, stáhneme z kůže, odstraníme kosti a nakrájíme na drobno.
Rýži Arbolio uvaříme dle návodu na obalu s přidáním špetky kurkumy a soli. Nesmí být rozvařená, ale al dente. Do uvařené rýže přidáme máslo a sýr, mícháme, než se vše dobře spojí a necháme vychladnout.
Rýži spojíme s masem a zeleninou, opepříme, promícháme a ochutnáme. Je-li potřeba, dochutíme ještě solí a pepřem.
Mokrýma rukama uděláme kouličky a dáme je na chvíli do mrazáku, aby trochu ztuhly.
Nakonec obalíme v mouce, vajíčku, strouhance a smažíme do zlatova.
Servírujeme zdobené okurkou a cherry rajčátky.  Jako příloha je skvělý zeleninový salát.
