Klobásky pokrájíme na kolečka a dáme na pánev osmažit. Pokud nejsou moc tučné, přidáme trošku oleje. K osmaženým klobásám přisypeme na plátky či klínky pokrájenou cibuli, kterou osmažíme dosklovata. Následně přidáme nasekaný česnek, snítku tymiánu a promícháme. Přidáme na nudličky pokrájenou hlívu, opepříme a mírně osolíme, promícháme a zaklopíme.
Směs necháme pod poklicí na mírném ohni krátce podusit. Podlévat není většinou potřeba, a když, tak jen velmi malým množství vody nebo vývaru.
Po krátkém podušení vmícháme na nudličky pokrájenou papriku, dochutíme dle chuti sojovou omáčkou a ještě krátce podusíme, jen tolik, aby paprika zůstala na skus.
Podáváme s čerstvým pečivem nebo chlebem, opečeným toustem, bramborem...
