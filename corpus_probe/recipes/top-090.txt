Květák rozebereme na růžičky, důkladně propereme a vaříme 15min v páře. Hotový květák vidličkou nebo mačkadlem na bramborovou kaši rozmačkáme na menší kousky, ale ne na kaši.
Na pánvi si orestujeme cibuli (na sucho nebo s pár kapkami oleje), přidáme květák a zalijeme rozkvedlanými vejci.
Za stálého míchání necháme vejce srazit a odstavíme. Dokořeníme nadrceným kmínem a fenyklem, opepříme. Mozeček jíme nejčastěji s uvařeným bramborem, ale už jsem ochutnala i kombinace s bramborovými noky a byla vynikající.
