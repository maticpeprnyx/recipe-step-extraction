Kuře osolíme, posypeme kořením a obalíme v mouce. Zelí nakrájíme na kostičky, cibuli na klínky, papriku na proužky, klobásu na kolečka a česnek na plátky.
Na tuku stehna zprudka opečeme z obou stran a vytáhneme. Do výpeku přidáme podle potřeby olej a cibuli opečeme do zlatova. Přihodíme klobásu, česnek, kmín, papriku a zelí. Opékáme, až zelí začne zlátnout.
Pivo smícháme s kečupem. Vše předěláme do pekáčku, na směs položíme stehna a zalijeme je pivem. Pekáček přikryjeme a pečeme na 200 °C asi 40-45 minut.
Po změknutí masa pekáček odkryjeme a dopečeme do křupava.
Jako přílohu můžeme zvolit domácí chleba, ale klidně mohou být i vařené brambory nebo jen to upečené zelí.
