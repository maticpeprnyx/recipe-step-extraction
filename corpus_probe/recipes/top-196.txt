Řízky naklepeme, ale nesolíme, niva obsažená v těstíčku je slaná dost.
V misce rozšleháme vajíčko, přidáme nastrouhanou nivu, 2 lžíce jogurtu, utřený česnek a pokud máme rádi, můžeme přidat chilli koření. Do této marinády vložíme naklepané řízky.
Troubu rozehřejeme na maximum. Do pekáčku vložíme pečicí papír a na něj naskládáme řízky. Pokud jsou na povrchu masa holá místa, navršíme ještě marinádu. Trochu si jí však ještě ponecháme.
Pečeme asi 15 minut. Pak pekáček vyjmeme - marináda na povrchu by měla být slabě růžová a řízky velmi opatrně obracečkou obrátíme.
Protože řízky neobsahují žádnou mouku, spodní strana může být holá a tak na maso naložíme zbytek marinády a vložíme znova do trouby. Zapneme horký vzduch a pečeme ještě tak 10 minut.
