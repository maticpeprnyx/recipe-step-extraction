Pokud používáte sušenou cizrnu, propláchněte ji a přes noc (či na 5 - 10 hodin) namočte. Poté ji slijte, znovu zalijte vodou a v hrnci přiveďte k varu. Vařte asi 1,5 hodiny do měkka.
Krémovější a chutnější bude cizrna uvařená v papiňáku (cocotte minute), ale to neumím. Pokud papiňák vlastníte, stáváte se automaticky papiňák-masterem level pro a určitě to zvládnete i bez mého návodu. Pokud jste stejně jako já líní a používáte cizrnu v plechovkách, stačí, když je umíte otevřit.
Když máte uvařenou cizrnu nebo otevřené konzervy, můžete se pustit do vaření.
Cibuli nakrájejte na drobno a orestujte ji na oleji ve větším hrnci (cca 5 minut), poté přidejte papriku a restujte ještě minutu až dvě (ne moc dlouho, aby paprika nezhořkla). Zaljite 1/2 litrem vývaru - já ho připravuji tak, že dvě konzervy cizrny sliji do misky, do této tekutiny přidám vodu do požadovaného množství (1/2 litru) a přidám lžíci Alnatura bujónu. Nechte povařit do měkka.
Mezitím obsah jedné plechovky cirzny včetně tekutiny rozmixujte do hladka tyčovým mixérem. Rozmixovaná cizrna poslouží jako super zahušťovadlo.
Když je cibulka v hrnci měkká, rovněž ji spolu s vývarem rozmixujte tyčovým mixérem. Do hrnce přidejte rozmixovanou cizrnu i nerozmixované luštěniny a nakrájený pórek. Opět přiveďte k varu a na mírném plameni vařte, dokud pórek nezměkne.
Poté sejměte z ohně, vmíchejte rostlinnou smetanu a šťávu z půlky citrónu. Ochutnejte a dochuťte další citrónovou šťávou, pepřem, solí, příp. špetkou sladké papriky. Podávejte s pečivem, rýží nebo těstovinami.
