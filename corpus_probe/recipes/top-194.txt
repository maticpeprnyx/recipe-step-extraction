Sušené houby namočíme do studené vody a necháme krátce louhovat.
Mrkev a celer očistíme a nakrájíme na kostky.
Slaninu nakrájíme na proužky a dáme na sucho opéct do kastrolu.
Když pustí tuk, přidáme máslo, proužky cibule a osmažíme do zlatova.
Na tento základ vložíme osolenou vepřovou plec a ze všech stran ji opečeme.
Přidáme zbylou zeleninu, krátce osmahneme a vlijeme houby i s nálevem.
Zalijeme vroucí vodou a dusíme do měkka.
Stáhneme ze sporáku, vyjmeme maso, kuličky celého pepře a zeleninu rozmixujeme ponorným mixérem.
Omáčku přecedíme přes síto, vrátíme na sporák a zjemníme smetanou a bylinkovým máslem.
Necháme ještě krátce povařit. Je-li omáčka řídká, můžeme ji zahustit jíškou. Maso nakrájíme na plátky a podáváme s houskovým knedlíkem.
