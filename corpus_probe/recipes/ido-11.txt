Květák omyjeme, zbavíme listů a nakrájíme na 1 cm silné plátky, které vyskládáme vedle sebe do pánve, zalijeme do poloviny vodou, osolíme, přiklopíme a podusíme z každé strany asi 2 minuty, vyjmeme a necháme okapat. Mouku promícháme s kypřicím práškem, škrobem, špetkou soli a prošleháme vidličkou s vínem a vejci.
Plátky květáku ponoříme do těstíčka, necháme okapat a usmažíme ve vyšší vrstvě rozpáleného oleje dozlatova. Usmažený květák položíme na papírovou utěrku, aby se odsál přebytečný tuk.
Majonézu promícháme s citronovou kůrou, česnek oloupeme, prolisujeme a přimícháme do majonézy, dle chuti osolíme, opepříme a před podáváním posypeme koprem. Květák podáváme teplý spolu s majonézou a kouskem citronu, případně se salátovými lístky.
