Nejprve uděláme kvásek z droždí, cukru, lžíce mouky a lžíce mléka.
Po vykynutí kvásku smícháme všechny ostatní suroviny, přidáme kvásek a vypracujeme hladké těsto. Těsto necháme kynout přibližně hodinu, během té doby podle potřeby prohněteme. Kynutá těsta můžeme připravovat i v domácí pekárně, suroviny dáváme v pořadí tekuté, sypké, sůl do jednoho rohu a kvásek do protějšího rohu.
Po vykynutí těsto rozdělíme na dvě poloviny, z každé vyválíme tenkou placku, na kterou rozetřeme nádivku a zavineme, konce dobře uzavřeme. Opatrně přeneseme na plech a necháme cca 20 minut kynout. Povrch závinu nastřihneme (či krátce nařízneme) a potřeme máslem nebo rozšlehaným vejcem.
Vložíme do trouby, předem vyhřáté na 180 °C. Pečeme 30–40 minut.
Nádivku připravíme z mletého máku, mléka a hrsti rozinek. Vše svaříme za stálého míchání do husté hmoty a nakonec vmícháme podle chuti cukr.
