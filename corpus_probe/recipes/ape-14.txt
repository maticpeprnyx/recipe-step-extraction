Troubu předehřejte na 200°C. Brambory nasypte do pekáčku, pokapejte olivovým olejem a pečte v rozehřáté troubě 20 minut.
Mezitím smíchejte pesto, drobečky pečiva, strouhanku panko a citronovou kůru, osolte a opepřete. Do malého pekáčku vložte kůží dolů porce tresky a na každou z nich navršte čtvrtinu připravené zelené směsi.
Brambory po 20 minutách vyndejte z trouby a teplotu snižte na 180°C. Brambory posypte nasekaným rozmarýnem, osolte a opepřete. Pekáček pak dejte zpět do trouby na střední mřížku, na spodní umístěte pekáček s treskou. Pečte 10 minut.
K bramborám vmíchejte česnek. Pečte spolu s rybou ještě 7 minut (ryba musí být zcela hotová a brambory měkké a křupavé).