K oběma moukám přidíme kypřIcí prášek, nakrájený tuhý tuk, mléko a vejce a vypracujeme těsto. Zpracování jde snadno, těsto je pěkně vláčné.
Na náplň rozmícháme tvaroh s mlékem, škrobem, vejcem a oběma cukry.
Těsto rozdělíme na 2 díly. Každý vyválíme na velikost plechu a první přeneseme na tukem vymazaný a moukou vysypaný plech.
Plát těsta potřeme rybízovou marmeládou a na ni navrstvíme připravenou tvarohovou náplň.
Vyválíme druhý plát těsta a tím tvarohovou nádivku přikryjeme.
Upečeme v troubě předehřáté na 180 °C do zrůžovění, asi 30 minut.
Po vychladnutí koláč pocukrujeme moučkovým cukrem a nakrájíme na řezy.
