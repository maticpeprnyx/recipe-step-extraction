Cibuli nakrájejte na drobno, papriky na menší proužky.
Ve větším hrnci rozehřejte olej, přidejte cibuli a papriky a na středním ohni opékejte asi 5 minut.
Přidejte česnek a smažte dalších cca 8 minut (pozor, ať se nepřipálí!).
Vsypte římský kmín, zamíchejte a přidejte opláchnuté fazole (bez vody) a dýni.
Zalijte vývarem či vodou s odpovídajícím množstvím bujónu.
Přiveďte k varu a vařte asi 20 minut.
Sejměte z ohně a rozmixujte ponorným mixérem.
Ochutnejte a dle chuti dosolte (poměrně dost, doporučuji hrubozrnou sůl), opepřete a přidejte agáve sirup. Podávejte s opraženými dýňovými semínky, čerstvým oregánem a opečenou pita plackou, natrhanou na menší kousky.
