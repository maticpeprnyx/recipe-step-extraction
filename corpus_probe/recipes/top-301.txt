Brambory a česnek nastrouháme najemno, šalotku nakrájíme nadrobno. Chleba pokropíme mlékem a necháme nasát. Smícháme s masem a zbývajícími surovinami. Pokud bude směs moc řídká, přidáme trochu strouhanky. Dáme na hodinku propojit chutě.
Poté mokrýma utvoříme koule, které zprudka opečeme na sádle. Stačí, jen aby se zatáhly a zpevnily. Koule vytáhneme a do pánve dáme vyškvařit nakrájený špek. Přisypeme drobně nakrájenou cibuli a po zpěnění přidáme papriku. Zamícháme a vlijeme překrájené zelí.
Přidáme brambory a přivedeme k varu. Vložíme zpět koule a podle potřeby podlijeme vývarem. Vaříme s občasným mícháním do změknutí zelí a masa. Nakonec zjemníme smetanou (nesmí být studená) a dochutíme pepřem, cukrem, případně solí. Podáváme s knedlíky nebo chlebem.
