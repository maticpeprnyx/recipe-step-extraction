Na sádle, popřípadě oleji zpěníme oloupanou a nadrobno nakrájenou cibuli s malými kostičkami slaniny.
Přidáme na kostky pokrájené maso, osolíme a opepříme.
Restujeme do tuku, pak zalijeme vínem, necháme odpařit a dolijeme vývarem nebo vodou. Přidáme koření, zakryjeme poklicí a přikryté dusíme doměkka.
Je-li maso měkké, přidáme prolisovaný česnek.
Zahustíme nastrouhaným starším chlebem a necháme asi 10-15 minut povařit. Pozor, hodně houstne. Pokud je třeba, dolijeme tekutinu.
Nakonec osolíme a opepříme dle chuti.
