Kuřecí steaky osolíme, opepříme a naklepeme paličkou. Potřeme je po obou stranách plnotučnou hořčicí a obalíme v hladké mouce.
Steaky opečeme na oleji dozlatova, vyjmeme je a uchováme v teple. Ve výpeku opečeme čtvrtky očištěných, mírně osolených žampionů.
V zakysané smetaně rozmícháme sójovou omáčku, přidáme rozetřený česnek a nakrájenou lahůdkovou cibulku i se zelenou natí. Podle chuti osolíme a opepříme. Hotové maso přelijeme na talíři dipem.
