Mouku vsypte do mísy, přidejte ostatní suroviny a vypracujte hladké těsto. Nechte je zhruba 1,5 hodiny kynout.
Z vykynutého těsta postupně odkrajujte kousky a vyvalujte tenké a dlouhé válečky. Těsto, které jste ještě nezpracovali, nechte zakryté potravinovou fólií, aby neosychalo. Troubu předehřejte na 200°C. 
V hrníčku smíchejte trochu vody, olivového oleje a drcený stroužek česneku. Směsí potřete tyčinky a posypte je solí (nejlepší je vločková), rozmarýnem, parmazánem, sezamovými semínky – anebo suroviny navzájem zkombinujte. Pečte 5–7 minut do světle růžové barvy.