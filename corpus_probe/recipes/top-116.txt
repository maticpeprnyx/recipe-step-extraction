Mleté maso vložte do mísy. Přidejte koření, česnek utřený se solí, čerstvě mletý pepř a cibuli nakrájenou najemno. Důkladně promíchejte a nechte v lednici hodinu uležet.
Maso vyndejte z lednice a tvarujte kuličky o velikosti asi pingpongového míčku. Přendejte na plech vyložený pečicím papírem a vložte do trouby předehřáté na 180 °C. Pečte půl hodiny.
V kastrůlku přiveďte k varu všechny ingredience. Chilli papričky přidejte podle chuti. Vařte 2 minuty a odstavte.
Půlku omáčky nalijte do pánve, přidejte kuličky a promíchávejte, dokud se omáčkou neobalí kuličky a nebudou pěkně lesklé.
Připravte si nudle se zeleninou. Do misky nebo na talíř nandejte nudle, trochu zeleniny, kuličky a posypte nakrájeným čerstvým koriandrem, případně ještě chilli papričkou.
