Vařené brambory ve slupce oloupeme, pokrájíme na plátky či nudličky a dáme do mísy. Použít můžeme i vařené brambory, které nám zbyly od oběda.
Zeleninu volíme dle vlastní chuti a množství by mělo být zhruba takové nebo o něco málo menší, než máme množství brambor. Tu očistíme, okořeníme a na grilu potřeném slaninou či olejem ogrilujeme dozlatova. Po ogrilování ji necháme na talíři částečně zchladnout, pokrájíme na menší kousky a společně se šťávou, která se ze zeleniny uvolnila na talířek, přidáme k pokrájeným bramborám. Osolíme nebo zakapeme sojovou omáčkou a můžeme podávat.
Salát můžeme podávat buď čerstvě připravený nebo ho můžeme vychladit. Podáváme samostatně jako bezmasý pokrm nebo ke grilovanému, pečenému či smaženému masu.
