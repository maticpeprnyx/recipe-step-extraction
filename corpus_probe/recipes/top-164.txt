Řízky nakrájíme na plátky, mírně osolíme a posypeme grilovacím kořením.
Vložíme je do pekáčku a navršíme na ně žampiony (scezené od nálevu), pokrájenou slaninu, na kolečka nakrájenou cibuli, nastrouhaný sýr.
Vše posypeme paprikou a zalijeme vývarem do výše masa.
Přikryjeme alobalem a vložíme do rozpálené trouby na 200 °C.
Přibližně po 15 minutách opatrně sejmeme alobal a pokud je již maso měkké, necháme odkryté péct ještě dalších 15 minut.
Nakonec zapneme na chvilku gril a opečeme horní sýrovou vrstvu. V pekáčku je hodně šťávy, takže maso je krásně šťavnaté.
