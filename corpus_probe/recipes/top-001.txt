Těsto: ve velké míse nebo v míse kuchyňského robotu smícháme mouku, ovesné vločky, sůl a rozdrobíme droždí.
V malé misce nebo větším hrnku (cca 0,5 l) ohřejeme mléko tak, aby bylo dost teplé, ale nevařilo se. Přidáme máslo a za stálého míchání ho necháme v mléce rozpustit. Vmícháme med a vodu.
Směs mléka nalijeme do suchých přísad a pomocí hnětacího háku (nebo vařečkou) vypracujeme hladké a pružné těsto (cca 10 minut).
Pokud je těsto moc lepkavé, přidáme mouku, ale vždy jen po cca 10 g. 5. Pokud je moc hutné, přidáme vodu, po 1 ČL. (Já vždy začnu s 380 g a obvykle skončím na 390 g. Před přidáním mouky nebo vody musíme být trpěliví - nejdříve bude těsto hodně lepkavé. Pokud bude lepkavé i po 5 minutách, přidáváme postupně mouku, ale vždy jen po 10 g).
Uhnětené těsto dáme do lehce vymaštěné mísy, přikryjeme fólií a necháme na teplém místě vykynout až zdvojnásobí svůj objem, cca 1/2 až 1 hodinu.
Po vykynutí těsto vyndáme na vál a vyválíme ho obdélníku vel. 10 x 25 cm.
Těsto pevně srolujeme a bochník vložíme do bochníkové pečící formy (vel. 26x11 cm) vyložené pečicím papírem.
Přikryjeme utěrkou a necháme asi 30 - 45 minut kynout.
Po 20 minutách předehřejeme troubu na 180°C a na spodní mřížku v troubě dáme malý hrnec, do kterého nalijeme 0,5 l vroucí vody.
Jakmile bochník zdvojnásobil svůj objem, potřeme ho ohřátým medem a posypeme ovesnými vločkami.
Pečeme 40 - 50 minut, dozlatova nebo dokud vnitřní teplota chleba nedosáhne 90°C.
Po upečení a před krájením necháme zcela vychladnout.
Nebuďte netrpěliví a nechtějte bochník krájet ještě teplý. Skutečně vyčkejte, až zcela vychladne - ať už při pokojové teplotě, nebo třeba za okny (jako to dělám já, když pospíchám nebo jsem nedočkavá :-) )
