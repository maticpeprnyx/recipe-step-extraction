Hrušky pečlivě omyjeme, neloupeme, rozkrojíme na čtvrtiny, vykrojíme jadřince a nakrájíme na menší kousky.
Do mísy vlijeme mléko, rozklepneme vejce a rozšleháme.
Postupně přidáváme hladkou mouku s práškem do pečiva. Následně přidáme moučkový cukr a vanilkový cukr.
Těsto vylijeme do klasického pekáče na pečicí papír. Hrušky poklademe na těsto řeznou stranou nahoru, posypeme nasekanými vlašskými ořechy, skořicí a na závěr dáme drobenku.
Vložíme do předem vyhřáté trouby na 180 °C, pečeme cca 35 minut, podle trouby a zvoleného programu.
