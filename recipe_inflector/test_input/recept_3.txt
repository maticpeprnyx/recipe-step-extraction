Brambory uvařte i se slupkou v osolené vodě, nechte vychladnout a oloupejte. Slaninu nakrájejte na kostičky a nechte ji vyškvařit.
Osmažte na ní nadrobno nakrájenou cibuli, přidejte zelí i s nálevem a ochuťte cukrem a kmínem. Podle potřeby podlijte trochou vody a nechte podusit.
Zapékací mísu vymažte olejem, dejte do ní třetinu zelí, poklaďte na plátky pokrájenými bramborami a osolte popř. opepřete.
Pokračujte vrstvou nakrájeného uzeného masa, pak vrstvěte znovu zelí, brambory, uzené maso, třetí část zelí a poslední vrstvou budou brambory.
Vše zalijte rozšlehanou zakysanou smetanou a zapečte v předehřáté troubě asi 30 minut na 180°C.
