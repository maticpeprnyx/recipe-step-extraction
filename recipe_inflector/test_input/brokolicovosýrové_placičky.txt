Pórek očistíme a nakrájíme na kostičky. Brokolici rozebereme na malinké růžičky nebo posekáme na kousky. Obojí zblanšírujeme 3 minuty ve vroucí vodě, slijeme a necháme vychladnout.
Poté k zelenině nastrouháme nahrubo sýr, přisypeme smaženou cibuli, přimícháme vejce s trochou mléka, osolíme, opepříme, promícháme a postupně přisypeme strouhanku. Důkladně promícháme.
Smažíme na oleji z obou stran, nejlépe na lívanečníku, ale můžeme i na pánvi.
Po usmažení odsajeme přebytečný olej na papírové utěrce. 